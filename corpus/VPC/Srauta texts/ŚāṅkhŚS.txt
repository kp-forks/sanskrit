#Text:Śāṅkhāyanaśrautasūtra
#Edition:Hillebrandt 1885–1899 (Reprint 1981)
#Data entry:M. Tokunaga
#Notes:Text of the edition restored by S. Sellmer; only l has been changed to ḍ where appropriate. Translation (Caland) completely aligned. Footnote positions are corrected, but the footnotes themselves are not. Some chapters in Book 14 are only summarized by Caland and thus not included in the translation.



1.1.1	yajñaṃ vyākhyāsyāmaḥ
1.1.2	sa trayāṇāṃ varṇānām
1.1.3	brāhmaṇakṣatriyayor vaiśyasya ca
1.1.4	asaṃyujya vidhīyamānaṃ sādhāraṇam
1.1.5	saṃyogād vyavatiṣṭhate
1.1.6	yajñopavītī devakarmāṇi karoti
1.1.7	prācīnāpavītī pitryāṇi
1.1.8	ācamanaprabhṛti yenādhikaraṇena saṃyujyeta na tena vyāvarteta
1.1.9	na ca vyaveyāt
1.1.10	ity āvṛtāṃ lakṣaṇā
1.1.11	uddeśaḥ
1.1.12	uttarata upācāraḥ
1.1.13	prāṅnyāyāni devakarmāṇi
1.1.14	dakṣiṇānyāyāni pitryāṇi
1.1.15	āsīnanyāyaṃ bāhvṛcyam
1.1.16	vacanāt sthānam
1.1.17	hotā ca kuryād anādiṣṭam
1.1.18	triprabhṛtiṣvṛg ganeṣu prathamottamayos trir vacanam anyatra japebhyaḥ
1.1.19	uttamasya ca cchandomānasyordhvam ādivyañjanāt sthāne oṃkāraḥ plutas trimātraḥ śuddhaḥ
1.1.20	makārānto vā
1.1.21	taṃ praṇava ity ācakṣate
1.1.22	avasāne makārāntaṃ sarveṣv ṛggaṇeṣu sapuronuvākyeṣu
1.1.23	tenārdharcam uttarasyāḥ saṃdhāyāvasyati pādaṃ vā tat saṃtatam ity ācakṣate
1.1.24	sa sarveṣām ṛggaṇānāṃ dharmo ye karmasaṃyogena codyante
1.1.25	vidūreṣv api karmasv antareṇa prathamāṃ paridhānīyāṃ ca saṃtānārtho 'rdharcena kāṅkṣati
1.1.26	ardharcanyāyāś ca rcaḥ
1.1.27	vacanād anyat
1.1.28	uccairnyāyaś cargvedaḥ
1.1.29	vacanād upāṃśutā
1.1.30	saṃsvāranyāyatā ca śabdānām
1.1.31	aikasvaryaṃ ca
1.1.32	uccaistarāṃ praṇavaḥ puronuvākhyāyāḥ
1.1.33	praṇavād yājyoccaistarām
1.1.34	uccaistarāṃ vaṣaṭkāraḥ
1.1.35	samo vā
1.1.36	praṇavo yeyajāmaho vaṣaṭkāraḥ saṃpraiṣāḥ praiṣāś coccair upāṃśu haviḥṣu
1.1.37	devatāṇām adheyaṃ copāṃśu nigamasthāneṣu
1.1.38	bhūr bhuva iti purastāj japaḥ
1.1.39	ye yajāmahe vauṣaḍ ojaḥ sahaḥ saha ojaḥ svar ity upariṣṭād iti catuṣṭayaṃ sarvāsu yājyāsu
1.1.40	anuyājeṣu tu yeyajāmaho nāsti
1.1.41	anuvaṣaṭkāre ca
1.1.42	plutena yājyāntena vaṣaṭkārasya saṃdhānam
1.1.43	aplutena vā
1.1.44	tad upāṃśuyāje nāsti
1.2.1	plāvayed ākāram āvāhanam
1.2.2	yeyajāmahaḥ plutādiḥ purastād yājyānām
1.2.3	catur mātrā yājñikī plutiḥ
1.2.4	saṃdhyakṣarāṇāṃ tālusthāne ā3ikārībhavataḥ
1.2.5	oṣṭhyasthāne ā3ukārībhavataḥ
1.2.6	anyāni prakṛtyākṣarāṇi
1.2.7	ekāra okārau ca pragṛhyau
1.2.8	yājyānte
1.2.9	visarjanīyo riphito repham āpadyate
1.2.10	lupyate 'riphitaḥ
1.2.11	anusvāraṃ makāraḥ
1.2.12	anyāni prakṛtyā vyañjanāni
1.2.13	aukāro vaṣaṭkāre catur mātraḥ
1.2.14	ṣakārāc cottaro 'kāraḥ
1.2.15	prakṛtyā vobhau
1.2.16	pūrvo vā prakṛtyā
1.2.17	prakṛtyākāra iti jātūkarṇyaḥ
1.2.18	bārhatarāthantaraṃ vaṣaṭkuryāt purastād dīrgham upariṣṭād dhrasvam
1.2.19	upariṣṭāc ca yeyajāmahād devatādeśanaṃ sapuronuvākhye
1.2.20	sapraiṣe tu na vidyate
1.2.21	juhotīty ukte sarpiḥ prīyeta
1.2.22	svāhākāro 'nte homamantrāṇām
1.2.23	samidādhānamantrāṇāṃ ca
1.2.24	mantrapṛthaktvāt karmapṛthaktvam
1.2.25	itikaraṇaś ca mantrānte
1.2.26	mantrāntena karaṇeṣu karmaṇaḥ saṃnipātanam
1.2.27	saṃpreṣito 'nvāha
1.2.28	tathā yajati
1.2.29	ity etat sārvayajñikam
1.3.1	upoṣya paurṇamāsena haviṣā yajate
1.3.2	tathāmāvāsyena
1.3.3	dve paurṇamāsau
1.3.4	amāvāsye ca
1.3.5	yāṃ paryastamayaṃ pūrṇa udiyād yāṃ cāstamite te paurṇamāsyau
1.3.6	śvo na draṣṭeti yad ahaś ca na dṛśyeta te 'māvāsye
1.3.7	tatrejyāyāṃ yāthākāmī
1.3.8	iti paurṇamāsyām ity amāvāsyāyām ity upadeśād vyavatiṣṭhante
1.3.9	tatsaṃyuktāś ca śabdāḥ
1.3.10	samānam anyat
1.3.11	ubhayatra āgneyaḥ puroḍāśaḥ
1.3.12	agnīṣomīya upāṃśuyajaḥ
1.3.13	vaiṣṇavo vā
1.3.14	agnīṣomīyaś ca puroḍāśaḥ paurṇamāse haviṣi
1.3.15	aindrāgno 'saṃnayato dvitīyo 'māvāsyāyām
1.3.16	aindraṃ sāṃnāyyaṃ saṃnayataḥ
1.3.17	māhendraṃ vā
1.3.18	vaiṣṇavaṃ tv asaṃnayann upāṃśuyājam
1.4.1	āmantrito hotāntareṇotkaraṃ praṇītāś ca pratipadya dakṣiṇena prapadena barhir ākramaṇam
1.4.2	vedyantasaṃmitā paścāt pārṣṇiḥ
1.4.3	vikramya ca sthānam
1.4.4	agnaye samidhyamānāyeti saṃpreṣitaḥ
1.4.5	kaṃ prapadye taṃ prapadye yat te prajāpate śaraṇaṃ chandas tat prapadye yāvat te viṣṇo veda tāvat te kariṣyāmi devena savitrā prasūta ārtvijyaṃ kariṣyāmi namo agnaya upadraṣṭe namo vāyava upaśrotre nama ādityāyānukyātre juṣṭām adya devebhyo vācaṃ vadiṣyāmi śuśrūṣeṇyāṃ manuṣyebhyaḥ svadhāvatīṃ pitṛbhyaḥ pratiṣṭhāṃ viśvasmai bhūtāya praśāsta ātmanā prajayā paśubhiḥ prajāpatiṃ prapadye 'bhayaṃ no astu prājāpatyam anuvakṣyāmi vāg ārtvijyaṃ kariṣyati vācaṃ prapadye bhūr bhuvaḥ svar iti japitvā
1.4.6	trir hiṃkṛtya
1.4.7	pra vo vājā ity upasaṃdhāya madhyamayā vācā
1.4.8	agna ā yāhi vītaya īḍenya iti tṛcau
1.4.9	agniṃ dūtaṃ vṛṇīmaha ity ekā
1.4.10	samidhyamāno adhvara ity ekā
1.4.11	tisraḥ sāptadaśye
1.4.12	tadanyatra sāyanābhyāṃ darśapūrṇamāsābhyām
1.4.13	samiddho agna āhuta / iti dve
1.4.14	agne mahān asi brāhmaṇa bhārateti praṇavena saṃdhāya
1.4.15	amuto 'rvāñci yajamānasya trīṇy ārṣeyāṇy abhivyāhṛtya
1.4.16	ṣaṭ tu dvigotrasya
1.4.17	purohitapravareṇābrāhmaṇasya
1.4.18	mānaveti vā sarveṣām
1.4.19	deveddho manviddha ṛṣiṣṭuto viprānumaditaḥ kaviśasto brahmasaṃśito ghṛtāhavana ity avasāya
1.4.20	praṇīr yajñānāṃ rathīr adhvarāṇām atūrto hotā tūrṇir havyavāḍ ity avasāya
1.4.21	āspātraṃ juhūr devānāṃ camaso devapāno 'rān iva agne nemir devāṃs tvaṃ paribhūr asīty avasāya
1.4.22	vyavasyann āvāhayati devatāḥ
1.5.1	āvaha devān yajamānāya
1.5.2	agnim agna āvaha somam āvahety ājyabhāgau
1.5.3	agnim āvaha agnīṣomāv āvaha viṣṇuṃ vāgnīṣomāv āvahendrāgnī āvahendram āvaha mahendraṃ vā
1.5.4	devān ājyapān āvaha
1.5.5	agniṃ hotrāyāvaha
1.5.6	svaṃ mahimānam āvaha
1.5.7	ā ca vaha jātavedaḥ suyajā ca yajety āvāhya
1.5.8	upaviśyordhvajānur dakṣiṇena prādeśena bhūmim anvārabhya japati
1.5.9	asyai pratiṣṭhāyai mā cchitsi pṛthivi mātar mā mā hiṃsīr mā modoṣīr madhu maniṣye madhu vaniṣye madhu janiṣye madhumatīm adya devebhyo vācaṃ vadiṣyāmi cāruṃ manuṣyebhya idam ahaṃ pañcadaśena vajreṇa pāpmānaṃ bhrātṛvyam avabādha iti saptadaśena vā
1.6.1	mānuṣa ity uktaḥ
1.6.2	deva savitar etaṃ tvā vṛṇate saha pitrā vaiśvānareṇendra pūṣan bṛhaspate pra ca vada pra ca yaja vasūnāṃ rātau syāma rudrāṇām omyāyāṃ svādityā ādityā / anehaso yad asya hotṛvūrye jihmaṃ cakṣuḥ parāpatāt / agniṣ ṭat punar ābharāj jātavedā vicarṣaṇir iti // pravṛto japitvā
1.6.3	upotthāyādhvaryor dakṣiṇena prādeśena dakṣiṇam aṃsam anvārabhya japati savyenāgnīdho dakṣiṇam / indram anvārabhāmahe hotṛvūrye purohitaṃ / yenāyann uttamaṃ svar devā aṅgiraso divaṃ / ṣaṣṭiś cādhvaryū navatiś ca pāśā antarā dyāvāpṛthivī vicṛttāḥ / sinanti pākam adhi dhīra emi syone me dyāvāpṛthivī ubhe ime // iti
1.6.4	ṣaṇ morvīr aṃhasaḥ pāntu dyauś ca pṛthivī cāhaś ca rātriś cāpaś cauṣadhayaś cety avasṛjya
1.6.5	aindrīm āvṛtam āvarta ādityasyāvṛtam anvāvarta iti dakṣiṇaṃ bāhum anvāvṛtya
1.6.6	nirastaḥ parāvasur yo 'smān dveṣṭi yaṃ ca vayaṃ dviṣmas tena saheti hotṛṣadanāc chuṣkaṃ tṛṇam ubhayataḥ praticchidya dakṣiṇāparam avāntaradeśaṃ nirasya
1.6.7	apa upaspṛśya
1.6.8	aśuṣkam udag agraṃ nidhāya
1.6.9	idam aham arvāvasoḥ sadasi sīdāmīty upaviśya
1.6.10	dakṣiṇottaram upasthaṃ kṛtvā prāñco pāṇī pragṛhya japati
1.6.11	namo dyāvāpṛthivībhyāṃ hotṛbhyāṃ pūrvasūbhyāṃ viśvakarmaṇau tanūpau me sthas tanvaṃ me pātaṃ mā mā hiṃsiṣṭaṃ mā mā saṃtāptam ity āhavanīyaṃ prekṣya gārhapatyaṃ ca
1.6.12	udak saṃsarpann āhaiṣa vām ākāśa iti
1.6.13	viśve devāḥ śāstana tad adya vāco namo mahadbhya iti japitvā
1.6.14	agnir hotā vettu agnir hotraṃ vettu prāvitraṃ sādhu te yajamānadevatā ity avasāya
1.6.15	yo 'gniṃ hotāram avṛthā ity upāṃśu
1.6.16	ghṛtavatīm adhvaryo srucam āsyasva devayuvaṃ viśvavārām īḍāmahai devān īḍe 'nyān namasyāma namasyān yajāma yajñiyān iti srucāv ādāpya pañca prayājān yajati
1.7.1	samidhaḥ samidho agna ājyasya vyantv iti prathamaḥ
1.7.2	tanūnapād agna ājyasya vetv iti dvitīyaḥ
1.7.3	narāśaṃso agna ājyasya vetv iti dvitīyo vasiṣṭhaśunakānām atrivadhryaśvānāṃ kaṇvasaṃkṛtīnāṃ rājanyānāṃ prajākāmānāṃ ca
1.7.4	iḍo agna ājyasya vyantv iti tṛtīyaḥ
1.7.5	barhir agna ājyasya vetv iti caturthaḥ
1.7.6	svāhāgniṃ svāhā somaṃ svāhāgniṃ svāhāgnīṣomau viṣṇuṃ vā svāhāgnīṣomau svāhendrāgnī svāhendraṃ mahendraṃ vā svāhā devā ājyapā juṣāṇā agna ājyasya haviṣo vyantv iti prayājayājyāḥ
1.8.1	agnir vṛtrāṇi tvaṃ somāsi satpatir ity ājyabhāgau vārtraghnau paurṇamāsyām
1.8.2	agniḥ pratnena soma gīrbhir ity amāvāsyāyāṃ vṛdhanvantau
1.8.3	juṣāṇo agnir ājyasya haviṣo vetu juṣāṇaḥ soma ājyasya haviṣo vetv iti yājye
1.8.4	agnir mūrdhety āgneyasya puronuvākyā
1.8.5	bhuvo yajñasyeti yājyā
1.8.6	agnīṣomāv imam ity upāṃśuyājasya puronuvākyā
1.8.7	juṣāṇāv agnīṣomāv ājyasya haviṣo vītām iti yājyā
1.8.8	idaṃ viṣṇur vaṣaṭ te viṣṇav iti vaiṣṇvasya
1.8.9	juṣāṇo vā
1.8.10	agnīṣomā savedasā yuvam etānīty agnīṣomīyasya
1.8.11	indrāgnī avasā pra carṣaṇibhya ity aindrāgnasya
1.8.12	endra sānasiṃ pra sasāhiṣa iti sāṃnāyyasya
1.8.13	mahān indro ya ojasā mahān indro nṛvad iti māhendrasya
1.8.14	indraṃ vo viśvato mādayasva haribhir itīndrasyāpratinidheḥ
1.9.1	piprīhi devān iti sviṣṭakṛtaḥ puronuvākyā
1.9.2	ayāḍ agnir agneḥ priyā dhāmāny ayāṭ somasya priyā dhāmāny ayāḍ agneḥ priyā dhāmāny ayāḍ agnīṣomayoḥ priyā dhāmāni viṣṇor vāyāl agnīṣomayoḥ priyā dhāmāny ayāḍ indrāgnyoḥ priyā dhāmāny ayāḍ indrasya priyā dhāmāni mahendrasya vā ayāḍ devānām ājyapānāṃ priyā dhāmāni yakṣad agner hotuḥ priyā dhāmāni yakṣat svaṃ mahimānam āyajatām ejyā iṣaḥ kṛṇotu so 'dhvarā jātavedā juṣatāṃ havir agne yad adya viśo adhvarasyeti yājyā
1.9.3	vaṣaṭkṛtyopasparśanam
1.10.1	iḍām upahvāsyamānasya dakṣiṇasya pāṇeḥ pradeśinyām anakti / uttame ca parvaṇi madhyame ca
1.10.2	vācaspatinā te hutasya prāśnāmīṣe prāṇāyeti pūrvam añjanam adharauṣṭhe nilimpati / manasas patinā te hutasya prāśnāmy ūrja udānāyety uttarauṣṭha uttaram
1.10.3	upaspṛśya
1.10.4	dakṣiṇenottareḍāṃ dhārayan
1.10.5	aprasāritābhir aṅgulibhir amuṣṭikṛtābhiḥ
1.10.6	svayaṃ pañcamam ādāya
1.10.7	mukhasaṃmitāṃ dhārayan hṛdayasaṃmitāṃ vā
1.11.1	upahūtaṃ bṛhat saha divā saha sūryeṇa saha cakṣuṣopa māṃ bṛhat saha divā saha sūryeṇa saha cakṣuṣā hvayatāṃ / upahūtaṃ vāmadevyaṃ sahāntarikṣeṇa saha vāyunā saha prāṇenopa māṃ vāmadevyaṃ sahāntarikṣeṇa saha vāyunā saha prāṇena hvayatām / upahūtaṃ rathantaraṃ saha pṛthivyā sahāgninā saha vācā saha paśubhir upa māṃ rathantaraṃ saha pṛthivyā sahāgninā saha vācā saha paśubhir hvayatām / upahūtaṃ sthāsnu bhuvanam upa māṃ sthāsnu bhuvanaṃ hvayatām / upahūtaṃ cariṣṇu bhuvanam upa māṃ cariṣṇu bhuvanaṃ hvayatāṃ / upahūtaḥ sakhā bhakṣa upa māṃ sakhā bhakṣo hvayatām / upahūtāḥ sapta hotrā upa māṃ sapta hotrā hvayantāṃ / upahūtā gāvaḥ sahāśiropa māṃ gāvaḥ sahāśirā hvayantām / upahūtā dhenuḥ sahaṛṣabhopa māṃ dhenuḥ sahaṛṣabhā hyayatām / upahūtā vāk saha prāṇenopa māṃ vāk saha prāṇena hvayatām / upahūtā vāk saha manasopa māṃ vāk saha manasā hvayatām / upahūteḍā vṛṣṭir upa mām iḍā vṛṣṭir hvayatāṃ / upahūteḍā taturir upa mām iḍā taturir hvayatāṃ / upahūtā he sāsi juṣasva meḍa iti japitveḍām upahvayate
1.12.1	iḍopahūtopahūteḍopāsmān iḍā hvayatām iḍopahūtā mānavī ghṛtapadī maitrāvaruṇī / brahma devakṛtam upahūtam / ḍaivyā adhvaryava upahūtā upahūtā manuṣyā ya imaṃ yajñam avānye ca yajñapatiṃ vardhān / upahūte dyāvāpṛthivī pūrvaje ṛtāvarī devī deva putre / upahūto 'yaṃ yajamāna uttarasyāṃ devayajyāyām upahūto bhūyasi haviṣkaraṇa idaṃ me devā havir juṣantām iti tasminn upahūta ity upahūya
1.12.2	avaghrāya
1.12.3	antar iḍaṃ catur avāniti
1.12.4	ante vā caturtham
1.12.5	iḍāsi syonāsi syonakṛt sā naḥ suprajās tve rājas poṣe dhāḥ / juṣṭe juṣṭiṃ te gameya upahūta upahavaṃ te 'śīya mukhasya tvā dyumnāya surabhy āsyatvāya prāśnāmīty uttareḍāṃ prāśya
1.12.6	itarāṃ yajamānapañcamāḥ prāśya
1.12.7	ā mārjanād vāgyamanam
1.12.8	idam āpa iti tṛcenāntar vedi pavitravati mārjayante
1.12.9	parihṛte brahmabhāge 'nvāhāryam āharanti
1.12.10	eṣa dakṣiṇākālaḥ sarvāsām iṣṭīnām
1.12.11	nānvāhāryo 'sty ādiṣṭa dakṣiṇāsu
1.12.12	eṣā te 'gne samit tayā vardhasva cā ca pyāyasva / vardhiṣīmahi ca vayam ā ca pyāsiṣīmahi // iti samidham anumantrya
1.12.13	trīn anuyājān yajati
1.13.1	devaṃ barhir vasuvane vasudheyasya vetu
1.13.2	devo narāśaṃso vasuvane vasudheyasya vetu
1.13.3	devo 'gniḥ sviṣṭakṛt sudraviṇā mandraḥ kaviḥ satyamanmāyajī hotā hotur hotur āyajīyān agne yān devān ayāḍ yān apiprer ye te hotre amatsatety avasāya
1.13.4	tāṃ sasanuṣīṃ hotrāṃ devaṃgamāṃ divi deveṣu yajñam erayemaṃ sviṣṭakṛc cāgne hotā bhūr vasuvane vasudheyasya namovāke vīhīty anuyājayājyāḥ
1.14.1	sūktā brūhīty uktaḥ
1.14.2	idaṃ dyāvāpṛthivī bhadram abhūd ārdhma sūktavākam uta namovākam ṛdhyāsma sūktocyam agne tvaṃ sūktavāg asīty avasāya
1.14.3	upaśrutī divaspṛthivyor omanvatī te asmin yajñe yajamāna dyāvāpṛthivī stām ity avasāya
1.14.3	śamgayī jīra dānū atrasnū apravede urugavyūtī abhayaṃkṛtāv ity avasāya
1.14.5	vṛṣṭiḍyāvā rīty āpā śambhuvau mayobhuvā ūrjasvatī payasvatī sūpacaraṇā ca svadhicaraṇā ca tayor āvidīty avasāya
1.14.6	agnir havir ajuṣatāvīvṛdhata maho jyāyo 'kṛta
1.14.7	somo havir ajuṣatāvīvṛdhata maho jyāyo 'kṛta
1.14.8	agnir havir ajuṣatāvīvṛdhata maho jyāyo 'kṛta
1.14.9	agnīṣomau havir ajuṣetām avīvṛdhetāṃ maho jyāyo 'krātām
1.14.10	viṣṇur vā
1.14.11	agnīṣomau havir ajuṣetām avīvṛdhetāṃ maho jyāyo 'krātām
1.14.12	indrāgnī havir ajuṣetām avīvṛdhetāṃ maho jyāyo 'krātām
1.14.13	indro havir ajuṣatāvīvṛdhata maho jyāyo 'kṛta / mahendro vā
1.14.14	devā ājyapā ājyamajuṣantāvīvṛdhanta maho jyāyo 'krata
1.14.15	agnir hotreṇa havir ajuṣatāvīvṛdhata maho jyāyo 'kṛta
1.14.16	asyām ṛdhad dhotrāyāṃ devaṃgamāyām āśāste 'yaṃ yajamānaḥ
1.14.17	asāv asāv iti nāmanī yajamānasyābhivyāhṛtyottarāṃ devayajyām āśāste bhūyo haviṣkaraṇam āśāsta āyur āśāste suprajās tvam āśāste divyaṃ dhāmāśāste
1.14.18	yad anena haviṣāśāste tad aśyāt tad ṛdhyāt tad asmai devā rāsantāṃ tad agnir devo devebhyo vanutāṃ vayam agneḥ pari mānuṣāḥ
1.14.19	iṣṭaṃ ca vītaṃ cābhūd ubhe cainaṃ na iti vā dyāvāpṛthivī aṃhasaḥ pātām eha gatir vāmasyedaṃ ca namo devebhya iti
1.14.20	nama upeti barhiṣy añjaliṃ nidhāya japati
1.14.21	śaṃyor brūhīty uktas tac chaṃyor iti śaṃyor vākam uktvopaspṛśya
1.14.22	srug ādāpanādi mandrayājyabhāgāntam
1.14.23	paraṃ madhyamayā
1.14.24	anuyājādy uttamayā
1.15.1	upāṃśu gārhapatye patnīsaṃyājaiś caranti
1.15.2	somaṃ tvaṣṭāraṃ devānāṃ patnīr agniṃ gṛhapatim iti yajati
1.15.3	rākāsinīvālyau prajākāmasya pūrve gṛhapateḥ
1.15.4	ā pyāyasva saṃ te payāṃsīha tvaṣṭāraṃ tan nas turīpaṃ devānāṃ patnīr uta gnā vyantu rākām ahaṃ yās te rāke sinīvāli yā su bāhur agnir hotā gṛhapatir vayam u tvā gṛhapata iti
1.15.5	yathā ha tyad vasava iti japitveḍām upahvayate
1.15.6	upahūteyaṃ yajamānīti vā vikāraḥ
1.15.7	iḍāntāḥ patnīsaṃyājāḥ
1.15.8	śaṃyvantā vā
1.15.9	pra tvā muñcāmīti vedaṃ vimucya yoktram
1.15.10	añjalau patnyāḥ kṛtvā vedaṃ ca muktam
1.15.11	adbhir vedayoktre pariṣiñcañ japati
1.15.12	kāmāya tvā vedo 'si yena tvaṃ veda devebhyo vedo 'bhavas tenāsmabhyaṃ veda edhi / vedo 'si vittir asi videyaṃ karmāsi karaṇam asi kriyāsaṃ sanir asi sanitāsi saneyam
1.15.13	ghṛtavantaṃ kulāyinaṃ rāyaspoṣaṃ sahasriṇaṃ / vedo dadātu vājinaṃ // iti vede patnīṃ vācayati
1.15.14	sā tṛṇāni pragṛhyāntareṇorūṇyasyate
1.15.15	tantuṃ tanvann ity uttareṇa gārhapatyam ā barhiṣaḥ stīrtvā
1.15.16	āpṛṇo 'si saṃpṛṇaḥ prajayā mā paśubhir ā pṛṇeti vedaśeṣam upasthāya
1.15.17	etenāgne brahmaṇā / ayāḍ yajñaṃ jātavedā antaraḥ pūrvo 'smin niṣadya / sanvan saniṃ suvimucā vi muñca dhehy asmabhyaṃ draviṇaṃ jātavedaḥ // ity āhavanīyam upasthāya
1.15.18	upaspṛśyotsṛjyate
1.16.1	vyākhyātau darśapūrṇamāsau prakṛtir iṣṭipaśubandhānām
1.16.2	anvayasya prakṛtir ity ākhyā
1.16.3	antareṇaājyabhāgau sviṣṭakṛtaṃ ca yad ijyate tam āvāpa ity ācakṣate tat pradhānam
1.16.4	tad aṅgānītarāṇi
1.16.5	teṣām abhinnakāle 'the vibhavaḥ
1.16.6	tantralakṣaṇaṃ tat
1.16.7	pradānam uccâvacābhir devatābhiḥ saṃyujya śrūyate
1.16.8	tatra devatāvikāre taddevate yājyāpuronuvākye
1.16.9	nigamasthāneṣu ca sā devatopalakṣyate
1.16.10	āvāhana uttame prayāje sviṣṭakṛn nigade sūktavāke cejyamānā devatā nigacchanti tasmān nigamasthānāni
1.16.11	anukrāmantaś ca vikārān vyākhyāsyāmaḥ
1.16.12	paurṇamāsīvikāra ity ukte vārtraghnau pratīyāt
1.16.13	amāvāsyāvikāra iti vṛdhanvantau
1.16.14	anādeśe vikalpabhūtau
1.16.15	devatātaḥ
1.16.16	haviṣṭo vā
1.16.17	saṃnipāte haviṣṭaḥ
1.16.18	sāmānyān niyamaḥ
1.16.19	sāptadaśyaṃ ca sāmidhenīnām
1.16.20	iṣṭipaśubandheṣu vacanād anyat
1.16.21	kāmyāsūpāṃśuhaviṣṭā
1.16.22	anukrāmantaś ca vyākhyāsyāmaḥ
1.17.1	codanāprakaraṇe haviṣāṃ pratīkagrahaṇaṃ yājyāpuronuvākyānāṃ na ced anyo 'rthasaṃyogaḥ
1.17.2	dviprabhṛtiṣu codanānupūrvyeṇa
1.17.3	daivatena
1.17.4	liṅgena ca
1.17.5	upasṛṣṭāsu devatāsv anadhigachaṃs talliṅge daivatena tuṣyet
1.17.6	upasṛṣṭās tu nigacchanti
1.17.7	abhīkṣṇaṃ caikaikasyai devatāyai haviś codyate tatra ye prathamopadiṣṭe yājyāpuronuvākye te sarvatra pratīyāt
1.17.8	na ceṣṭayaḥ pṛthaktvataḥ śakyāḥ parisaṃkhyātum
1.17.9	tatrānādiṣṭayājyāpuronuvākyāsu gāyatrītriṣṭubhau taddevate parīchet
1.17.10	uṣṇigbṛhatyau vā parihāpya
1.17.11	varṣīyasī tu yājyā
1.17.12	same vā
1.17.13	yatraiteṣāṃ lakṣaṇānāṃ kiṃcit syāt
1.17.14	huve havāmahe śrudhy āgahyedaṃ barhir niṣīda devatāṇāmeti puronuvākyālakṣaṇāni
1.17.15	addhi piba juṣasva matsvāvṛṣāyasva vīhi pra devatāṇām eti yājyālakṣaṇāni
1.17.16	purastāllakṣaṇā puronuvākyā
1.17.17	upariṣṭāllakṣaṇā yājyā
1.17.18	anadhigachaṃs taddevate namrābhyāṃ yajet
1.17.19	imam ā śṛṇudhī havaṃ yat tvā gīrbhir havāmahe / edaṃ barhir niṣīda naḥ // stīrṇaṃ barhir ānuṣag ā sadeta upeḍānā iha no adya gaccha / aheḍanā manasedaṃ juṣasva vīhi havyaṃ prayatam āhutaṃ naḥ // ity ūhed dvidevatabahudevateṣu
1.17.20	prākṛtīr vā abhisaṃnamet prākṛtīr vābhisaṃnamet
2.1.1	vasante brāhmaṇasyāgnyādheyam
2.1.2	grīṣme kṣatriyasya
2.1.3	varṣāsu vaiśyasya
2.1.4	śaradi vā
2.1.5	śiśiraḥ sarvavarṇānām
2.1.6	yāthākāmyam ṛtūnāṃ somena yakṣyamāṇasya
2.1.7	amāvāsyāyāṃ paurṇamāsyāṃ vā dadhīta
2.1.8	śuddhapakṣe vā puṇye nakṣatre
2.1.9	kṛttikāprabhṛtīni trīṇi phalgunīprabhṛtīni ca
2.2.1	atheṣṭikālāḥ
2.2.2	sadyo dvādaśa ahe māsa rtau saṃvatsare vā
2.2.3	agnaye pavamānāyeṣṭiḥ
2.2.4	paurṇamāsī vikāraḥ
2.2.5	agna āyūṃṣy agne pavasva
2.2.6	taṃ hi śaśvanta īḍate te syāma ye 'gnaya iti sviṣṭakṛtaḥ
2.2.7	agnaye ca pāvakāyāgnaye ca śucaye dvitīyā
2.2.8	amāvāsyāvikāraḥ
2.2.9	agne pāvaka sa naḥ pāvaka
2.2.10	agniḥ śucivratatama udagne śucayaḥ
2.2.11	agnim agniṃ havīmabhir agnināgniḥ samidhyata iti sviṣṭakṛtaḥ
2.2.12	aditaye tṛtīyā
2.2.13	tvam agne saprathāḥ soma yās ta iti sadvantāv ājyabhāgau
2.2.14	uta tvām adite mahi / mahīm ū ṣu mātaraṃ suvratānām ṛtasya patnīm avase huvema / tuvikṣatrām ajarantīm urūcīṃ suśarmāṇam aditiṃ supraṇītim
2.2.15	preddho agna imo agna iti virājau sviṣṭakṛtaḥ
2.2.16	catasraḥ kurvanto 'gnaye pathamām
2.2.17	agne dyumnenopa tvā juhvaḥ
2.2.18	arcantas tvāgniṃ stomeneti sviṣṭakṛtaḥ
2.3.1	prathame vā samānatantre
2.3.2	madhyame vā
2.3.3	dvihaviṣo vā
2.3.4	ādityasyaindrāgno dvitīyo brāhmaṇasya
2.3.5	agnīṣomīyo vā
2.3.6	aindro rājanyasya
2.3.7	vaiśvadevo vaiśyasya
2.3.8	viśve devāsaḥ stīrṇe barhiṣi
2.3.9	āgneyī vā dvayoḥ pūrvā
2.3.10	ājyena tanūdevatāḥ purastāt puroḍāśasyāgniṃ pavamānaṃ pāvakaṃ ca śuciṃ copariṣṭāt
2.3.11	viśvebhir agne agnibhir agne viśvebhir agnibhir iti sviṣṭakṛtaḥ
2.3.12	aditaye dvitīyā
2.3.13	amāvāṃsyāvikāraḥ
2.3.14	tākṣṇīnāṃ tanūdevatābhir ekahaviṣas tryahaṃ vaiṣṇavadvitīyābhir aparam ādityatṛtīyābhir aparaṃ daśamy avikṛtāgneyī
2.3.15	sarvāsūpāṃśu haviṣṭā
2.3.16	pāñcadaśyaṃ ca sāmidhenīnām
2.3.17	saptadaśādityāyām
2.3.18	caturviṃśatir dakṣiṇā
2.3.19	dvādaśa
2.3.20	ṣaḍ vā
2.3.21	aśvaḥ
2.3.22	śatamānarathavāso 'jāś ca
2.3.23	dvādaśarātraṃ svayaṃhomī syāt
2.3.24	satyavadanaṃ ca
2.3.25	atithibhyaś ca dānam
2.3.26	āhitāgnir vrate nāniṣṭvā paśunā māṃsam aśnīyān nāniṣṭvāgrayaṇena navānām oṣadhīnāṃ phalāni
2.4.1	pūrvā darśapūrṇamāsābhyām anvārambhaṇīyeṣṭiḥ
2.4.2	āgnāvaiṣṇavaḥ sarasvatyai sarasvate ca
2.4.3	agnāviṣṇū mahi tad vāṃ mahitvaṃ pātaṃ ghṛtasya guhyāni nāma / dameḍame suṣṭutir vām iyānopa vāṃ jihvā ghṛtam ācaraṇyat / agnāviṣṇū mahi dhāma priyaṃ vāṃ vītho ghṛtasya guhyā juṣāṇā / dameḍame sapta ratnā dadhānā prati vāṃ jihvā ghṛtam uccaraṇyat
2.4.4	pāvakā naḥ sarasvatīm ā juhvānāḥ
2.4.5	janīyantaḥ sa vāvṛdhe
2.4.6	pañcahaviṣam eke 'gnaye bhagine vratapataye ca
2.4.7	tvam agne vīravad yaśas tvaṃ bhago naḥ
2.4.8	tvam agne vratapā yad vo vayam
2.4.9	paurṇamāsīvikāraḥ
2.4.10	dhenuś ca dakṣiṇā
2.5.1	kāmyaṃ punar ādheyam ajānānasya
2.5.2	agneye 'gnaye ca vaiśvānarāyaodvāsyiṣyamāṇasya
2.5.3	vaiśvānaro na ūtaya ā prayātu parāvataḥ / agnir naḥ suṣṭutīr upa // pṛṣṭo divi
2.5.4	madhyāvarṣaṃ punar ādheyakālaḥ
2.5.5	punarvasū ca nakṣatram
2.5.6	yā vāṣāḍhyā uttarāmāvāsyā
2.5.7	madhyandinaś ca kālaḥ
2.5.8	pañcakapālaś cāgneyaḥ
2.5.9	sāmidhenyaś ca pañcadaśa
2.5.10	triṣu ca prayājeṣv agniśabdo vikṛtaḥ
2.5.11	tanūnapād agnim iḍo agninā barhir agniḥ
2.5.12	vārtraghnaḥ pūrva ājyabhāgaḥ
2.5.13	agniṃ stomena bodhayeti vā agnaye buddhimate
2.5.14	agna āyūṃṣīty uttaro 'gnaye pavamānāya
2.5.15	ehy ū ṣu bravāṇīti vendumate
2.5.16	agnir mūrdheti vā retasvate
2.5.17	yathācoditaṃ yajati
2.5.18	agne tam adyeti prathamātṛtīye haviṣo dvitīyācaturthyau sviṣṭakṛtaḥ
2.5.19	devaṃ barhir agner vasuvane devo narāśaṃso 'gnā vasuvane
2.5.20	agniśabdaṃ caturṣu pūrveṣu prayājeṣv anuyājayoś ca vibhaktaya ity ācakṣate
2.5.21	tāś caopāṃśu
2.5.22	uttaraś cājyabhāgaḥ
2.5.23	haviś ca
2.5.24	sarvaṃ vā saha pūrvābhyām anuyājābhyām
2.5.25	havir antaṃ vā
2.5.26	havir eva vā
2.5.27	punar utsyūto jarat saṃvyāyaḥ punaḥsaṃskṛtaḥ kadratho 'naḍvān hiraṇyaṃ vā dakṣiṇā
2.5.28	aditaye dvitīyā
2.5.29	amāvāsyāvikāraḥ
2.5.30	āgnivāruṇī vā
2.5.31	sa tvaṃ no agne 'vamas tvaṃ no agne varuṇasya vidvān iti
2.6.1	agnihotraṃ juhoti sāyaṃ ca prātaś ca
2.6.2	purā chāyānāṃ saṃsargād gārhapatyād āhavanīyam uddharati
2.6.3	prabhāntyāṃ rātryām
2.6.4	prāduṣkaraṇaṃ nityadhṛtaḥ
2.6.5	gata śriyaḥ śuśruvān brāhmaṇo grāmaṇī rājanyaḥ
2.6.6	uddhriyamāṇa uddhara pāpmano mā yad avidvān yac ca vidvāṃś cakāra / ahnā yad enaś cakṛmeha kiṃcit sarvasmān mā uddhṛtaḥ pāhi tasmāt
2.6.7	amṛtāhutim amṛtāyāṃ juhomy agniṃ pṛthivyām amṛtasya jityai / tayānantaṃ lokam ahaṃ jayāni prajāpatir yaṃ prathamo jigāya // iti
2.6.8	rātryeti prātarvikāraḥ
2.6.9	parisamuhya hoṣyan
2.6.10	ṛtaṃ tvā satyena pariṣiñcāmīti tristrir ekaikaṃ paryukṣya hutvā ca
2.6.11	satyaṃ tvā rtena pariṣiñcāmīti prātaḥ
2.6.12	yajñasya saṃtatir asi yajñasya tvā saṃtatyai nayānīti gārhapatyāt saṃtatām udadhārām āhavanīyāt
2.6.13	tantuṃ tanvann ity antarā śvāpade gate
2.7.1	prathamāstamite juhoti
2.7.2	dṛśyamāne vā nakṣatre
2.7.3	upodayaṃ vyuṣite
2.7.4	udite vā
2.7.5	purastāt tu kāle manaḥ kurvīta
2.7.6	tasyāparādhe prāyaścittam
2.7.7	unnīyābhyuditam ā tam anād āsitvā hutvā varaṃ dattvā bhūr ity anumantrayeta
2.7.8	ahutvā voduhyāhavanīyam anyaṃ praṇīya juhuyāt
2.7.9	payo yavāgūr dadhy ājyam agnihotrahavīṃṣi
2.7.10	na dadhy adhiśrayati
2.7.11	nāpaḥ pratyānayaty ājye
2.7.12	kuśataruṇe pratyasyājyasyonnayati
2.7.13	paścād anvāhāryapacanād yajamānaḥ pratyaṅtiṣṭhann ādityam upatiṣṭhate satya rtāya tvā dakṣiṇāṃ nayānīti sāyam
2.7.14	ṛtasatyāya tvā dakṣiṇāṃ nayānīty āhavanīyaṃ prātaḥ
2.7.15	uttareṇānvāhārya pacanaṃ yajamānasyasaṃcaraḥ
2.7.16	dakṣiṇataḥ paścād āhavanīyād āsanam
2.7.17	evaṃ gārhapatyāt patnyāḥ
2.7.18	vṛṣṭir asi pāpmānaṃ me vṛśca vidyāsi vidya me pāpmānam ity ācāmati
2.7.19	vācaṃ ca yacchati
2.8.1	dakṣiṇato 'gnihotrīm upasṛjanti
2.8.2	na cāntareṇasaṃcareran
2.8.3	na ca śūdreṇa dohayet
2.8.4	agnaye devebhyo dhukṣveti sāyaṃ japati
2.8.5	sūryāya devebhyo dhukṣveti prātaḥ
2.8.6	aśanāyāpipāse striyā vai striyaṃ bādhante striyā vāṃ bādhe 'gniyotryā vatsena vīreṇeti sāyaṃprātaḥ
2.8.7	anvāhāryapacanena vīreṇeti strīvatsāyām
2.8.8	subhūtakṛtaḥ subhūtaṃ naḥ kṛṇutety upaveṣeṇodīco 'ṅgārān gārhapatyān niruhya adhiśrayaty aśanāyāpipāsīyenāgnihotrasthālyā gārhapatyena vīreṇeti vikāraḥ
2.8.9	agneṣ ṭvā cakṣuṣāvekṣeti samidham ādīpyāvajyotya
2.8.10	sam āpa oṣadhīnāṃ raseneti sruveṇāpaḥ pratyānīya
2.8.11	pratitapya tūṣṇīṃ punar avajyotya
2.8.12	trir upasādam udag udvāsya
2.8.13	anucchindann iva
2.8.14	namo devebhya iti dakṣiṇato 'ṅgārān upaspṛśya
2.8.15	subhūtāya va iti supratyūḍhān pratyuhya
2.8.16	sruvaṃ ca srucaṃ ca pratitapyonnayaty aśanāyāpipāsīyena srucā sruveṇa vīreṇeti vikāraḥ
2.8.17	catuṣpañcakṛtvo vā
2.8.18	sruvesruve ca mantraḥ
2.8.19	unnīte srucaṃ saṃmṛśati
2.8.20	sajūr devebhyaḥ sāyaṃ yāvabhya iti sāyaṃ japati
2.8.21	sajūr devebhyaḥ prātar yāvabhya iti prātaḥ
2.8.22	uttareṇa gārhapatyaṃ srucam upasādya prādeśamātrīṃ pālāśīṃ samidham ādāya srucaṃ ca samayātihṛtya gārhapatyam āhavanīyasya paścād udag agreṣu kuśeṣu srucam upasādya samidham abhyādadhāty aśanāyāpipāsīyena samidhāhavanīyena vīreṇeti vikāraḥ
2.8.23	dvyaṅgulaṃ samidho 'tihṛtyābhijuhoti
2.9.1	agnir jyotir jyotir agniḥ svāheti sāyam
2.9.2	sūryo jyotir jyotiḥ sūryaḥ svāheti prātaḥ
2.9.3	dakṣiṇaṃ jānv ācyāvaṣaṭkārāsu
2.9.4	upasādyaottarām asaṃsṛjaṃs tūṣṇīṃ bhūyasīṃ pūrvasyāḥ
2.9.5	sruci bhūyiṣṭhaṃ kuryāt
2.9.6	śruco budhnenāṅgārān upaspṛśya dvir udīcīṃ srucam udyamyopasādayati
2.9.7	agan prāṇaḥ svargaṃ lokaṃ jite jayāmy abhayaṃ me 'lokatāyā aputratāyā apaśutāyā iti yajamānaḥ pūrvām āhutim anuprāṇiti
2.9.8	āgann apāna ātmānaṃ vijite vijayāmy abhayaṃ me 'lokatāyā aputratāyā apaśutāyā ity utttarām anvavāniti
2.9.9	yā yajñasya samṛddhasyāśīḥ sā me samṛdhyatām iti
2.9.10	hutayor uttarataḥ pratīcīṃ sāyaṃ dvir upamārṣṭi
2.9.11	ūrdhvāṃ dakṣiṇataḥ prātaḥ
2.9.12	pūrvam upamārjanaṃ kuśeṣu nilimpaty oṣadhīḥ prīṇāmīti manasā
2.9.13	uttaraṃ dakṣiṇataḥ pāṇim uttānaṃ nidadhāti pitṝn prīṇāmīti manasā
2.9.14	dviḥ pradeśinyā prāśyopabdimad udaṅ paryāvṛtya prāgdaṇḍayā bhakṣayitvā prāgḍaṇḍāṃ paryasya nirlihya prakṣālyācamya prāgudīcīr apa utsicya prāgudīcīm uddiśati
2.9.15	etad ekahome karma
2.9.16	sarveṣu tu juhvat pūrṇāṃ srucam uttareṇa gārhapatyaṃ nidhāya
2.10.1	iha puṣṭiṃ puṣṭipatir dadhātv iha prajāṃ janayatu prajāpatiḥ / agnaye rayimate paśumate puṣṭipataye svāhā / agnaye gṛhapataye svāhā / agnaye svāhā / tūṣṇīṃ caturthī gārhapatye
2.10.2	tat savitur vareṇyaṃ bhūr vāg bahu bahu me bhūyāt svāhā / bhargo devasya dhīmahi bhuvaḥ prāṇo bhūyān bhūyo me bhūyāt svāhā / dhiyo yo naḥ pra codayāt svarṇāma sarvaṃ sarvaṃ me bhūyāt svāhā / agnaye 'nnādāyānnapataye svāhety anvāhāryapacane caturthī
2.10.3	mahāvyāhṛtibhis tisro brahmavarcasakāmasya
2.10.4	avikṛtā caturthī
2.10.5	yāḥ srucy āpas traidhaṃ tāḥ karoty agnihotrasthālyāṃ gārhapatyasya paścād añjalau ca patnyāḥ
2.10.6	saṃ tvā sṛjāmi prajayā dhanenety añjalau
2.10.7	pratitapya srucaṃ nidadhāti
2.11.1	dakṣiṇatonyāyaṃ yājamānam
2.11.2	upaprayanto 'dhvaram ayam agniḥ sahasriṇa ubhā vām ayaṃ te yonir ayam iha asya pratnām iti ṣaṇṇāṃ triḥ prathamām uttamāṃ ca
2.11.3	āyurdā agne 'syāyur me dehi varcodā agne 'si varco me dehi tanūpā agne 'si tanvaṃ me pāhy agne yan ma ūnaṃ tanvas tan ma ā pṛṇa / indhānās tvā śataṃ himā dyumantaṃ samidhīmahi / vayasvanto vayaskṛtaṃ sahasvantaḥ sahaskṛtam / agne sapatnadambhanam adabdhāso adābhyaṃ / iti japitvā
2.11.4	citrāvaso svasti te pāram aśīyeti triḥ
2.11.5	saṃ tvam agne sūryasya varcasāgathāḥ samṛṣīṇāṃ stutena saṃ priyeṇa dhāmnā sam aham āyuṣā saṃ varcasā saṃ prajayā saṃ priyeṇa dhāmnā saṃ rāyaspoṣeṇa gmiṣīyety upaviśya
2.11.6	ambha sthāmbho vo bhakṣīya maha stha maho vo bhakṣīyorja sthorjaṃ vo bhakṣīya rāyaspoṣa stha rāyaspoṣaṃ vo bhakṣīya / ṛevatī ramadhvam asmin yonāv asmiṃl loke 'smin goṣṭhe 'smin kṣaye 'syām āśiṣy asyāṃ pratiṣṭhāyām ihaiva stheto māpagāteti gām abhyeti
2.12.1	saṃhitāsi viśvarūpy ūrjā māviśa gaupatyenety asyā lalāṭam upaspṛśya
2.12.2	upa tvāgna iti tṛcenāgne tvaṃ na iti ca dvaipadena gārhapatyam
2.12.3	iḍa ehy adita ehi sūnṛta ehīti gām abhyeti
2.12.5	somānaṃ svaraṇam iti tṛcenottarato 'nvāhārya pacanam
2.12.6	antareṇa gārhapatyāhavanīyau māhitraṃ japitvāhavanīyam upatiṣṭhate
2.12.7	tat savitur vareṇyaṃ kadā cana starīr asi pari te dūlabha iti trir etām
2.12.8	sarveṣu tu juhvan mahāvyāhṛtibhis tisras tisraḥ samidho 'bhyādadhāty āhavanīye vaikahāvī
2.12.9	daivas tantur asy anu tvā rabhe māhaṃ tvad vyavacchitsīty āhavanīyasya dakṣiṇato 'ṅgārān upaspṛśya
2.12.10	tato 'si tantur asy anu mā saṃtanuhi prajayā paśubhī rāyaspoṣeṇa suprajās tvena suvīryeṇa mānuṣas tantur asy anu mā rabhasva mā tvaṃ mad vyavacchitthā asāv iti jyeṣṭhasya putrasya nāmābhivyāhṛtya yāvanto vā bhavanti
2.12.11	ātmano 'jātaputraḥ
2.12.12	satyenāvabhṛtham abhyavaimy apsu vratam ity ācamya vācaṃ visṛjate
2.13.1	atha prātaḥ
2.13.2	bhūr bhuvaḥ svaḥ suprajāḥ prajābhir bhūyāsaṃ supoṣaḥ poṣaiḥ suvīro vīrair abhayaṃ te 'bhayaṃ no 'stu manasā tvopatiṣṭhe lokam upaimi svaś cety āhavanīyam
2.13.3	atraiva tiṣṭhann itarau
2.13.4	abhayaṃ te 'bhayaṃ no astu vācā tvopatiṣṭhe prajām upaimi paśūmś ceti gārhapatyam
2.13.5	abhayaṃ te 'bhayaṃ no astu prāṇena tvopatiṣṭhe vyānam upaimy āyuś cety anvāhāryapacanam
2.13.6	abhayaṃ vo 'bhayaṃ no astu kāmena va upatiṣṭhate vittim upaimi bhūtiṃ ceti sarvān
2.13.7	samānaṃ samitprabhṛty ā vratasya visarjanāt
2.13.8	anena vaiva sāyaṃprātaḥ
2.13.9	anupasthānaṃ vā prātaḥ
2.14.1	pravatsyann agnīn samīkṣate 'bhayaṃ vo 'bhayaṃ no astv iti
2.14.2	narya prajāṃ me pāhi mānuṣān mā bhayāt pāhīti gārhapatyam
2.14.3	atharya pituṃ me pāhi pitryān mā bhayāt pāhīty anvāhāryapacanam
2.14.4	tam uttareṇa gatvā śaṃsya paśūn me pāhi daivān mā bhayāt pāhīty āhavanīyam
2.14.5	annam annam iti trīṇi padāny abhyuddhṛtyā sakāśād vāgyamanam
2.14.6	agnyupasthānasyānarthaluptaṃ pravasañ japet
2.14.7	yājamānaṃ ca parvaṇi
2.14.8	anapetaṃ hi kāraṇam
2.14.9	saṃdhi velayor vā ācamya vācaṃ yatvā punar ācamya mahā vyāhṛtibhir visargaḥ
2.14.10	cakṣur viṣaye 'gnīnāṃ vācaṃ yacchet / proṣyāyan
2.15.1	tathā caiva samīkṣaṇam
2.15.2	āganma vṛtrahantamam asmabhyaṃ vasuvittamam / agne samrāḍ abhi dyumnam abhi saha ā yacchasva // śaṃsya paśūn me 'jugupas tān me pāhy eva daivān mā bhayād ajugupas tasmān mā pāhy evety āhavanīyam
2.15.3	tṛṇāpacayanaṃ samid ādhānaṃ ca sarveṣu
2.15.4	ayam agniḥ purīṣyo rayimān puṣṭivardhanaḥ / agne purīṣyābhi dyumnam abhi saha ā yacchasva // atharya pituṃ me 'jugupsas taṃ me pāhy eva pitryān mā bhayād ajugupas tasmān mā pāhy evety anvāhāryapacanam
2.15.5	ayam agnir gṛhapatir gārhapatyāt prajāyā vasuvittamaḥ / agne gṛhapate 'bhi dyumnam abhi saha ā yacchasva // narya prajāṃ me 'jugupas tāṃ me pāhy eva mānuṣān mā bhayād ajugupas tan mān mā pāhy eveti gārhapatyam
2.15.6	vyaveto 'gnīn pravasati
2.15.7	tena caivotsṛjyate
2.16.1	vāstoṣpatīyaṃ dhrauvye daśarātrāvarārdhe saṃprayāteṣu
2.16.2	agniṣṭhasya dakṣiṇe yukta upohya cīvaraṃ vāstoṣpate pratijānīhīty anūcya vāstoṣpate śagmayeti yajati
2.16.3	hute cānāhitaṃ tyajet
2.17.1	samārohayamāṇo gārhapatye pāṇī pratitapya prāṇān saṃmṛśaty ehi me prāṇān āroha iti
2.17.2	sakṛt sakṛn mantreṇa dvir dvis tūṣṇīm
2.17.3	ayaṃ te yonir iti vāraṇī pratitapati
2.17.4	sakṛt sakṛn mantreṇa dvir dvis tūṣṇīm
2.17.5	evam āhavanīyāt
2.17.6	nityadhṛtād anyasmin
2.17.7	anastamite ca manthanam
2.17.8	upāvaroha jātavedaḥ punas tvaṃ devebhyo havyaṃ vaha naḥ prajānan / āyuḥ prajāṃ rayim asmāsu dhehy ariṣṭo dīdihi no duroṇe // ity ātmano 'raṇyor upāvarohya manthanam
2.17.9	laukike vālaukike vā
3.1.1	saṃsthitāyāṃ paurṇamāsyām indrāyeṣṭir vimṛdhe
3.1.2	amāvāsyāvikāraḥ
3.1.3	indra kṣatraṃ mṛgo na bhīmaḥ
3.1.4	juṣṭo damūnā agne śardheti sviṣṭakṛtaḥ
3.1.5	aditaye 'māvāsyāyāṃ saṃsthitāyām
3.1.6	paurṇamāsīvikāraḥ
3.1.7	ye vaimṛdhasya te sviṣṭakṛtaḥ
3.1.8	yāvajjīvaṃ ca
3.1.9	prayoga āntāt
3.2.1	anāgate parvaṇy amāvāsye pravṛtte 'bhyuditeṣṭiḥ
3.2.2	agnaye dātra indrāya pradātre viṣṇave śipiviṣṭāyeti
3.2.3	nirupte jānaṃs tān eva vibhajet
3.2.4	agne dā dā no 'gne bṛhataḥ
3.2.5	sahasrā te śatā tū bhara
3.2.6	amāvāsyāvikāraḥ
3.2.7	dhanuś ca trīṣu dakṣiṇā
3.2.8	kāle cāmāvāsyam
3.2.9	nābhyāvṛttiḥ piṇḍapitṛyajñasyāsti
3.3.1	atīte parvaṇy amāvāsye pravṛtte 'bhyuddṛṣṭeṣṭi
3.3.2	agnaye pathikṛta indrāya vṛtraghne vaiśvānarāya
3.3.3	vetthā hi vedha ā devānām
3.3.4	vārtrahatyāya sahadānum
3.3.5	ṛtāvānaṃ vaiśvānaram ṛtasya jyotiṣas patim / ajasraṃ bhānum īmahe // nābhiṃ yajñānām
3.3.6	amāvāsyāvikāraḥ
3.3.7	daṇḍopānahaṃ dakṣiṇā
3.3.8	saṃsthitāyāṃ cāmāvāsyam
3.3.9	nābhyāvṛttiḥ piṇḍapitṛyajñasyāsti
3.4.1	agnaye 'gnimate 'gnāv agnāv abhyuddhṛte
3.4.2	pathikṛte 'ntareṇa vihāraṃ cakrīvati vṛtte niyatātipattau ca
3.4.3	vītaye mithaḥsaṃsṛṣṭeṣu
3.4.4	vivicaye grāmyeṇa
3.4.5	saṃvargāya pradāvyena
3.4.6	śucaye kravyeṇa
3.4.7	apsumate vaidyutena
3.4.8	vyādhiplāye rudrāya
3.4.9	adhvānaṃ gamiṣyan pūṣṇe pathikṛte
3.4.10	sārvakāmiky agnaye kāmāya
3.4.11	vratapataye vratyavelāṃ proṣyāvratyaṃ vā caritvā
3.4.12	vratabhṛte 'śru kṛtvā
3.4.13	gṛhadāhe kṣāmavate
3.4.14	marudbhyo yamau prajātāyām
3.5.1	agnim agniṃ havīmabhir agnināgniḥ samidhyate
3.5.2	agna ā yāhi vītaye yo agniṃ devavītaye
3.5.3	kayā no 'gne vivasas tvām agne mānuṣīḥ
3.5.4	kuvit su no mā no 'smin mahādhane
3.5.5	apsv agna urau mahān
3.5.6	kad rudrāyāśyāma te
3.5.7	vayam u tvā pathaspate pathaspathaḥ
3.5.8	agniḥ pareṣu dhāmasu kāmo bhūtasya bhavyasya / samrāḍ eko vi rājati // aśyāma tam
3.5.9	tvam agne vratabhṛc chucir agne devāṁ ihā vaha / upa yajñaṃ haviś ca naḥ // vratāni bibhrad vratapā adābhyo bhavā no dūto ajaraḥ suvīraḥ / dadhad ratnāni sumṛḍīko agne gopāya no jīvase jātavedaḥ
3.5.10	kṛṣṇā rajāṃsi patsutas tve vasūni purvaṇīka hotaḥ
3.5.11	marutas tveṣasadṛśa ā yāta yamāv iva / śubhrā hiraṇyakhādayaḥ // vātatviṣo marutaḥ śriye kam iti vā
3.6.1	jñātayo 'saṃvidānā bahudevatām iṣṭiṃ nirvaperan
3.6.2	agniḥ prathamo vasubhir no avyāt somo rudrair abhi rakṣatu tmanā / indro marudbhir ṛtuthā kṛṇotv ādityair no varuṇaḥ śarma yaṃsat // sam agnir vasubhir no 'vyāt saṃ somo rudriyābhis tanūbhiḥ / sam indro rātahavyo marudbhiḥ sam ādityair varuṇo viśvavedāḥ
3.6.3	saṃjñānam iti ca japeran
3.7.1	mitravindāyāḥ
3.7.2	pañcadaśa sāmidhenīḥ
3.7.3	agninā rayiṃ gayasphāna ity ājyabhāgau
3.7.4	agniḥ somo varuṇo mitra indro bṛhaspatiḥ savitā yaḥ sahasrī / pūṣā no gobhir avasā sarasvatī tvaṣṭā rūpāṇi samanaktu yajñaiḥ // tvaṣṭā rūpāṇi dadhatī sarasvatī pūṣā bhagaṃ savitā me dadātu / bṛhaspatir dadad indro balaṃ me mitraḥ kṣatraṃ varuṇaḥ somo agniḥ
3.7.5	nū no rāsva sahasravad uta no brahmann aviṣa iti sviṣṭakṛtaḥ
3.7.6	sahasraṃ dakṣiṇā
3.7.7	devatānupūrvyaṃ puronuvākyāvan nigameṣu
3.7.8	yājyāvad ādeśe
3.7.9	yathāsaṃpreṣitaṃ vā
3.8.1	phālgunyāṃ paurṇamāsyāṃ prayogo 'dīkṣitāyanānām
3.8.2	vasiṣṭhayajñasyāmāvāsyāyāṃ sākaṃprasthāyyasya ca
3.8.3	pañcadaśa varṣāṇi dākṣāyaṇayajñasya
3.8.4	saṃvatsaraṃ saṃvatsaraṃ vā sarveṣām
3.8.5	na prayuñjānasya nityau darśapūrṇamāsau vartete
3.8.6	dākṣāyaṇayajñasya
3.8.7	paurṇamāsāni pūrveḍyuḥ
3.8.8	agnīṣomīyo vā
3.8.9	āgneyaḥ sāṃnāyyaṃ caindraṃ paurṇamāsyām
3.8.10	aparapakṣaṃ dīkṣitavrato 'tithibhyo dadāti
3.8.11	satyavrato vā
3.8.12	abhyañjanahatāvikapalpūlitāni na vaste
3.8.13	havir ucchiṣṭāśanaḥ
3.8.14	na sauhityaṃ prāpnuyāt
3.8.15	somaṃ rājānaṃ candramasaṃ bhakṣayāmīti manasā dhyāyann aśnāti
3.8.16	āmāvāsyāni pūrvedyuḥ
3.8.17	aindrāgno vā
3.8.18	āgneyo maitrāvaruṇī ca payasyāmāvāsyāyām
3.8.19	ṛtena yā uta vāṃ vikṣu
3.8.20	purā śaṃyor vākād ūrdhvaṃ vā anāvāhya vājino yajati
3.8.21	uttame prayāje nigacchanti yathārthaṃ ca sūktavāke
3.8.22	vājino devā havir joṣayiṣyante vardhayiṣyante maho jyāyaḥ kariṣyante
3.8.23	śaṃ no bhavantu vājino vāje vāja ity ūrdhvajñur anavānaṃ yajati
3.8.24	vājinasyāgne vīhīty anuvaṣaṭkāraḥ
3.8.25	yajamāno brahmā hotādhvaryur āgnīdhraś ca samupahūya bhakṣayanti
3.8.26	prathamo jaghanyaś ca yajamānaḥ
3.8.27	yan me retaḥ pra dhāvati yad vā siktaṃ pra jāyate / rājñā somena tad vayam asmāsu dhārayāmasi // vājo 'si vājinam asi vājo mayi dhehīti bhakṣamantraḥ
3.9.1	iḍādadhasya
3.9.2	āgneya sarasvatyai ca
3.9.3	agnīṣomīyaḥ sopāṃśuyājaḥ sāṃnāyyaṃ caindraṃ paurṇamāsyām
3.9.4	vratāni ca dākṣāyaṇa yājñikāni
3.9.5	āgneyaḥ sarasvate ca
3.9.6	aindrāgno maitrāvaruṇī ca payasyāmāvāsyāyām
3.9.7	samānaṃ vājinam
3.10.1	sārvaseniyajñe
3.10.2	ubhayāni havīṃṣy ekasyām iṣṭau
3.10.3	paurṇamāsāni pūrvāṇi
3.10.4	arcantas tvāsmākam agne adhvaram ity uttarasyāgneyasya
3.10.5	nāmāvāsyāṃ yajati
3.10.6	piṇḍapitṛyajñaṃ tu karoti
3.10.7	na śaunakayajñe sākaṃ prasthāyye ca vikāro hotum asti
3.11.1	sārvaseniyajñena vasiṣṭhayajño vyākhyātaḥ
3.11.2	pūrvāṇi tv āmāvāsyāni
3.11.3	na paurṇamāsīṃ yajate
3.11.4	iti darśapūrṇamāsāyanāni
3.11.5	kāmyāni
3.11.6	pāñcadaśyaṃ ca sāmidhenīnām
3.11.7	āgneyāgnāvaiṣṇavau
3.11.8	paurṇamāsīvikāraḥ
3.11.9	sadā yajate 'nyatra parvaṇaḥ
3.11.10	munyayanam ity ācakṣate
3.11.11	āgneyaindro vaiśvadevaḥ
3.11.12	amāvāsyāvikāraḥ
3.11.13	sadā yajate 'nyatra parvaṇaḥ
3.11.14	adīkṣitaḥ kṛṣṇājinaṃ pratimuñcate
3.11.15	turāyaṇam ity ācakṣate
3.11.16	saṃvatsaraprayoge ca
3.12.1	saumī śyāmākeṣṭiḥ
3.12.2	vaiṇuyavī ca
3.12.3	aindrāgna āgnendro vā vaiśvadevo dyāvāpṛthivīyaś ca vrīhiyavānām
3.12.4	sadvad ājyabhāge
3.12.5	imaṃ yajñaṃ yā te dhāmāni divīti
3.12.6	saumyasya madhuparko dakṣiṇā
3.12.7	iyaṃ vām asya śuciṃ nu
3.12.8	ā ghā ye sukarmāṇaḥ surucaḥ
3.12.9	mahī dyaur urvī pṛthvī
3.12.10	vaiśvadeva dyāvāpṛthivīyau copāṃśu
3.12.11	virājau sviṣṭakṛtaḥ
3.12.12	vatsaḥ prathamajo dakṣiṇā
3.12.13	samānatantrā vā darśapūrṇamāsābhyām
3.12.14	darśapūrṇamāsau vā navānām
3.12.15	agnihotraṃ vā yavāgvā sāyaṃprātaḥ
3.12.16	agnihotrīṃ vā navān ādayitvā tasyai dugdhena sāyaṃprātar agnihotraṃ juhuyāt
3.12.17	gārhapatye vā sthālīpākaṃ śrapayitvāgrayaṇadevatābhyaḥ sviṣṭakṛc caturthībhyaḥ svāhākāreṇāhavanīye juhuyāt
3.13.1	phālgunyāṃ paurṇamāsyāṃ prayogaś cāturmāsyānām
3.13.2	caitryāṃ vā
3.13.3	vaiśvānarīyapārjanyeṣṭiḥ pūrvasyāṃ paurṇamāsyām
3.13.4	parjanyāya yasya vrate
3.13.5	uttarasyāṃ vaiśvadevam
3.13.6	āgneyaḥ
3.13.7	saumyasāvitrau
3.13.8	sārasvatapauṣṇau
3.13.9	marudbhyaḥ svatavadbhyaḥ
3.13.10	vaiśvadevī
3.13.11	dyāvāpṛthivīyaś ca
3.13.12	hiraṇyapāṇim ūtaya udīraya
3.13.13	pūṣantava śukraṃ te
3.13.14	iheha vaḥ pra citram
3.13.15	agnimanthanīyāś cāsanneṣu haviḥsu
2.13.16	paścād veder avasthāyāgnaye mathyamānāyeti saṃpreṣitaḥ
3.13.17	abhi tvā deva savituḥ / mahī dyauḥ / tvām agne puṣkarād iti ca tisraḥ / uta bruvantu jantava iti jātāya / ā yaṃ haste na khādinam iti hastena dhāryamāṇāya / uttare prahriyamāṇāya / agnināgniḥ samidhyate / tvam ḥy agne agninā / taṃ marjayantety agnimanthanīyāḥ
3.13.18	nava ca prayājāḥ
3.13.19	caturthottamāv antareṇa catvāraḥ
3.13.20	duro agna ājyasya vyantu / uṣāsāṇaktā agna ājyasya vītām / daivyā hotārā agna ājyasya vītām / tisro devīr agna ājyasya vyantu
3.13.21	sadvantāv ājyabhāgau
3.13.22	sāvitradyāvāpṛthivīyau copāṃśu
3.13.23	virājau sviṣṭakṛtaḥ
3.13.24	vatsaḥ prathamajo dakṣiṇā
3.13.25	navānuyājāḥ
3.13.26	prathamadvitīyau tu ṣaḍ antareṇa
3.13.27	devīr dvāro vasuvane vasudheyasya vyantu / devī uṣāsāṇaktā vasuvane vasudheyasya vītāṃ / devī joṣṭrī vasuvane vasudheyasya vītām / devī ūrjāhutī vasuvane vasudheyasya vītām / devo daivyā hotārā vasuvane vasudheyasya vītām / devīs tisras tisro devīr vasuvane vasudheyasya vyantu
3.13.28	samānaṃ vājinam
3.13.29	saṃsthitāyāṃ paurṇamāsam
3.13.30	māṃsānaśanaṃ brahmacaryaṃ prāṅadhaḥ śeta rtukāle vā jāyām upeyāt satyavadanaṃ cāntarālavratāni
3.14.1	āṣāḍhyāṃ varuṇapraghāsāḥ phālgunīprayogasya
3.14.2	caitrīprayogasya śravaṇāyām
3.14.3	pauṣṇāntāni vaiśvadevikāni
3.14.4	aindrāgno vāruṇī payasyā mārutī kāyaś ca
3.14.5	imaṃ me varuṇa tat tvā yāmi
3.14.6	maruto yad dha yūyam asmān
3.14.7	hiraṇyagarbho yaḥ prāṇata iti
3.14.8	āhavanīyāc cāgnī praṇayanti
3.14.9	pra devaṃ devyeti tisṛṇām āsīnaḥ prathamām
3.14.10	uttare anusaṃyan
3.14.11	iḍāyās tveti sādyamānayor idhmayoḥ
3.14.12	agne viśvebhiḥ svanīka sīda hotar ni hotā tvaṃ dūtaḥ
3.14.13	ity agnipraṇayanīyāḥ
3.14.14	yatra cāsīnaḥ prathamām anvavocat tat sthitvotsṛjyate
3.14.15	uttarasyāṃ vedau hotṛkarma
3.14.16	upāṃśu kāyaḥ
3.14.17	gomithunau dakṣiṇā
3.14.18	adhvaryor vediṃ stṛṇāti
3.14.19	vāruṇyā niṣkāṣeṇāvabhṛtham avaiti yathā some
3.14.20	uruṃ hi rājā śataṃ te
3.14.21	samānam anyad vaiśvadevena
3.15.1	kārttikyāṃ sākamedhāḥ phālgunīprayogasya
3.15.2	āgrahāyaṇyāṃ caitrīprayogasya
3.15.3	agnaye 'nīkavate pūrvasyāṃ paurṇamāsyām iṣṭiḥ pūrvāhṇe
3.15.4	anīkair dveṣo 'rdayāgne viśvābhir ūtibhiḥ / rayiṃ no dehi jīvase // sainānīkena
3.15.5	madhyandine marudbhyaḥ sāṃtapanebhyaḥ
3.15.6	sāṃtapanā yo no marutaḥ
3.15.7	sāyaṃ marudbhyo gṛhamedebhyaḥ
3.15.8	agninā rayiṃ gayasphāna ity ājyabhāgau
3.15.9	gṛhamedhāsa ā gata pra budhnyā vaḥ
3.15.10	tvāṃ citraśravastama yad vāhiṣṭham iti sviṣṭakṛtaḥ
3.15.11	na nigadam āha
3.15.12	na sāmidhenīr anvāha
3.15.13	ājyabhāgaprabhṛtījyeḍāntā
3.15.14	tasya niṣkāṣaṃ prātaḥ pūrṇadarvyaṃ hutveṣṭiṃ marudbhyaḥ krīḍibhyaḥ
3.15.15	krīḍaṃ vaḥ parvataś cit
3.15.16	mahāhaviṣi
3.15.17	aindrāgnāntāni vāruṇapraghāsikāni
3.15.18	māhendro vaiśva karmaṇaś ca
3.15.19	vācaspatiṃ yā te dhāmāni paramāṇīti
3.15.20	upāṃśu vaiśvakarmaṇaḥ
3.15.21	ekaś cāgniḥ praṇīyate
3.15.22	ṛṣabho dakṣiṇā
3.15.23	na vājinaṃ nāvabhṛtho bhavati
3.15.24	samānam anyad varuṇapraghāsaiḥ
3.16.1	aparāhṇe pitryā trihaviriṣṭiḥ
3.16.2	somāya pitṛmate pitṛbhyo vā somavadbhyaḥ pitṛbhyo barhiṣadbhyaḥ pitṛbhyo 'gniṣvāttebhyaḥ
3.16.3	agniś ca kavyavāhanaḥ sviṣṭakṛd bhavati
3.16.4	tvaṃ soma pra cikitaḥ somo dhenuṃ tvaṃ soma pitṛbhir iti somasya pitṛmataḥ
3.16.5	udīratām aṅgiraso ye naḥ pūrva iti somavatām
3.16.6	upahūtā āhaṃ pitṝn barhiṣada iti barhiṣadām
3.16.7	ava sṛja ye cehāgniṣvāttā ity agniṣvāttānām
3.16.8	ekaikā yājyā dvedve pūrve puronuvākye
3.16.9	asaṃtate nānāpraṇave
3.16.10	ye tātṛṣus tvam agna īḍita ity agneḥ kavyavāhanasya
3.16.11	prācīnopavīty etā devatā yajati
3.16.12	nigamasthāneṣu cānuvartayati
3.16.13	pitṛmantaṃ parihāpya
3.16.14	yajñopavītīti jātūkarṇyaḥ
3.16.15	saṃpraiṣeṣu svadhāśabde kriyamāṇe ye svdhāmahe svadhā nama iti yeyajāmahavaṣaṭkārayoḥ sthāne
3.16.16	dakṣiṇānvāhāryapacanāt pariśrite caranti
3.16.17	agreṇa vediṃ dakṣiṇā tiṣṭhati
3.16.18	na ca barhir ākrāmati
3.16.19	ursargo japānām
3.16.20	karmāṇi tūṣṇīṃ japamantrāṇi
3.16.21	upasadi cety ācāryāḥ
3.16.22	karma tu nyāyaḥ
3.16.23	uśantas tvety ekāṃ sāmidhenīṃ trir anūcya nārṣeyam āha
3.16.24	apabarhiṣaḥ prayājān iṣṭvā no agne sucetunā tvaṃ soma mahe bhagam iti jīvanavantāv ājyabhāgau
3.16.25	upahūyeḍāṃ na prāśnanti
3.16.26	avaghrāya bhāgān prāsyanti
3.16.27	pitṛbhyo datte
3.17.1	ayā viṣṭhā janayan karvarāṇi sa hi ghṛṇiru urur varāya gātuḥ / sa pratyudaid dharuṇaṃ madhvo agraṃ svāṃ yat tanūṃ tanvām airayata // iti japanta uttareṇānvāhāryapacanaṃ gatvā
3.17.2	susaṃdṛśaṃ tvā vayam akṣann amīmadantopo ṣu śṛṇuhīty āhavanīyam upasthāya
3.17.3	mano nv ā huvāmaha iti tṛcena dakṣiṇāgnim
3.17.4	ā ma etu manaḥ punar iti brūyuḥ
3.17.5	agniṃ taṃ manya iti tṛcenāgne tvaṃ na iti ca dvaipadena gārhapatyam
3.17.6	tac cakṣur ity ādityam upasthāya
3.17.7	apabarhiṣāv anuyājāv iṣṭvā
3.17.8	na sūktavāke yajamānasya nāma gṛhṇāti
3.17.9	śaṃyvantā ca
3.17.10	tryambakān saṃsthāpya maitraś caruḥ
3.17.11	aditaye vā
3.17.12	mitrasya carṣaṇīdhṛto mahāṁ ādityaḥ
3.17.13	saṃsthitāyāṃ paurṇamāsam
3.18.1	śunāsīrye
3.18.2	pauṣṇāntāni vaiśvadevikāni
3.18.3	śunāsīryo vāyavyaṃ payaḥ sauryaś ca
3.18.4	śunāsīrāv imāṃ śunaṃ naḥ phālāḥ
3.18.5	tava vāyavṛtaspate 'dhvaryavaś cakṛvāṃsaḥ
3.18.6	taraṇir viśvadarśato divo rukma iti
3.18.7	upāṃśu sauryaḥ
3.18.8	aśvaḥ śveto dakṣiṇā
3.18.9	gaur vā
3.18.10	sīraṃ vā dvādaśāyogam
3.18.11	na vājinam
3.18.12	samānam anyad vaiśvadevena
3.18.13	paurṇamāsaṃ tv amathyamāne
3.18.14	indraś ca naḥ śunāsīrāv imaṃ yajñaṃ mimikṣatām / garbhān dhattaṃ svastaye // yayor idaṃ bhuvanam ā viveśa yayor ānando nihoto mahaś ca / śunāsīrāvṛtubhiḥ saṃvidānā indravantā havir idaṃ juṣethām //
3.18.15	indrāya śunāṣīrāyasrucā juhutanā haviḥ / juṣatāṃ prati medhiraḥ // pra havyāni ghṛtavanty asmai haryaśvāya bharatā sajoṣāḥ / indra ṛbhubhir brahmaṇā saṃvidānaḥ śunāsīrī havir idaṃ juṣasva //
3.18.16	śunaṃ huvemāśvāyantaḥ
3.18.17	sākamedhair iṣṭvānvakṣaṃ śunāsīryam
3.18.18	māghyāṃ vā paurṇamāsyām
3.18.19	somenotsargaḥ paśuneṣṭyā vā
3.18.20	pañcavarṣeṣu pūrveḍyuḥ śunāsīryam apareḍyur vaiśvadevam
3.19.1	vidhyaparādhe prāyaścittam
3.19.2	arthalope pratinidhiḥ
3.19.3	bhūr bhuvaḥ svaḥ svāhā / āyāś cāgne 'sy anabhiśastiś ca satyam ittvam ayā asi / ayāsā manasā kṛto 'yāḥ san havyam ūhiṣe / ayā naḥ kṛṇuhi bheṣajam / svāhā // iti prāyaścittāhutī sarveṣu doṣeṣu
3.19.4	āhavanīyaḥ sarvāhutīnām
3.19.5	juhūś ca pātram
3.19.6	caturgṛhītaṃ prāyaścitteṣu
3.19.7	anantaraṃ doṣāt prāyaścittaṃ na hy anirhate doṣe pravṛttir uttarasyāsti
3.19.8	pratyakṣavihitaṃ caikeṣu doṣeṣu prāyaścittaṃ tatrobhe kuryāt sarvaprāyaścittaṃ cādhikārikaṃ ca
3.19.9	anuddhṛtaṃ ced āhavanīyam abhyastam iyād bahuvidā brāhmaṇenoddharaṇam / jātarūpaṃ ca kuśe prabadhyāgrato haranti / rajatam abhyudite / varo dakṣiṇā
3.19.10	āhavanīye 'nugate gārhapatyād uddharaṇam agnaye ceṣṭir jyotiṣmate
3.19.11	ud agne śucayo vi jyotiṣā
3.19.12	gārhapatye 'nugate pūrvam adhyavasāyāhavanīyam anyaṃ praṇīya juhuyāt
3.19.13	samārohya vodaṅṅ udavasyet
3.19.14	ubhayor anugatayor gārhapatyolmukād uttarāraṇyā manthanam
3.19.15	ulmuke 'vidyamāne 'raṇī bhasmanā saṃspṛśyāgnaye ca tapasvate janadvate pāvakavata iṣṭiḥ
3.19.16	ā yāhi tapasā janeṣv āgne pāvako arciṣā / upemāṃ suṣṭutiṃ mama // ā no yāhi tapasā janeṣv āgne pāvaka dīdyat / havyā deveṣu no dadhat
3.19.17	ity abhyuditayos tv abhyastamitayor vānyena vā naṣṭayoḥ kāraṇenāgnyādheyenotpādayet
3.20.1	upasṛṣṭā ced agnihotrī vāśyeta sūyavasād iti yavaṣamuṣṭiṃ prayacchet
3.20.2	upaviśec cet / yasmād bhīṣā niṣīdasi tato no abhayaṃ kṛdhi / prajābhyaḥ sarvābhyo mṛḍa namo rudrāya mīḍhuṣe // ity ārdra daṇḍenotthāpya / udasthād devy aditir āyur yajñapatāv adhāt / indrāya kṛṇvatī bhāgaṃ mitrāya varuṇāya ca // ity anumantrayet
3.20.3	dveṣyāya vā dadyāt
3.20.4	haviṣi skanne 'cchāyaṃ vo / yayor ojasā skabhitā rajāṃsi vīryebhir vīratamā śaviṣṭhā / yā patyete apratītā sahobhir viṣṇū agan varuṇā pūrva hūtau // ity adbhir upaninīyāskān adhita prājani / divaṃ devāṃs tṛtīyaṃ yajño 'gāt tato mā draviṇam aṣṭv antarikṣaṃ pitṝṃs tṛtīyaṃ yajño 'gāt tato mā draviṇam aṣṭu pṛthivīṃ manuṣyāṃs tṛtīyaṃ yajño 'gāt tato mā draviṇam aṣṭv ity anumantrayeta
3.20.5	yad brāhmaṇo jugupsur na bhakṣayed etad duṣṭasya lakṣaṇam
3.20.6	tasyāpaḥ pratipat
3.20.7	śeṣe vidyamāne tena samāpanam
3.20.8	śeṣābhāve 'nyad utpādayet
3.20.9	tasmin dravye 'vidyamāne yat sāmānyatamaṃ manyeta tat pratinidadhyāt
3.20.10	eṣa pratinidhīnāṃ dharmaḥ
3.20.11	avikāraś ca śabdānām
3.20.12	aprattadaivate duṣṭe nāvṛttir asti hautrasyānyad dhaviḥ saṃskṛtya prayacched devatāyai
3.20.13	nāvṛttiḥ prattadoṣe 'sti lupyate sviṣṭakṛd iḍaṃ bhakṣāś ca
3.20.14	ājyena param
3.20.15	anyāsu devatāsv iṣṭāsu duṣṭena vā śeṣavati tantre pradānam āvartate
3.20.16	sarveṣṭir aśeṣe
3.20.17	kṛtasyānāvṛttir guṇalope saṃnipātapradhānatvāt
3.20.18	mantraṃ nānujapet
3.20.19	anujaped it jātūkarṇyaḥ
3.20.20	anyābhyo gṛhīte 'nyāsu vāvāhitāsu coditābhyaḥ prayacched ājyenāvāhitā yajet
3.21.1	iṣṭipaśubandheṣu some ca prāyaścittaṃ brahmā juhoti
3.21.2	ṛgvede ced doṣaḥ syād bhūḥ svāheti gārhapatye
3.21.3	yajur vede ced bhuvaḥ svāhety anvāhāryapacane
3.21.4	some tv āgnīdhrīye
3.21.5	sāmavede cet svaḥ svāhety āhavanīye
3.21.6	bhūr bhuvaḥ svaḥ svāhety ajñāyamāne doṣe
3.21.7	anupasthāya prasarge pratidiśam upasthānam
3.21.8	upasthāyāprasarge yathā proṣya
3.21.9	samārohyāprasarge manthanam
3.21.10	nāraṇyor asty upasthānam
3.21.11	nāhomenānijyayā vāgnīn utsṛjet
3.21.12	prāyaścittaṃ tu kṛtvātītāni karmāṇi pratinidadhyāt pratinidadhyāt
4.1.1	patnī yajamānau vratyam
4.1.2	aśnīyātaṃ prāgvatsāpākaraṇāt
4.1.3	yad anyan māṃsalavaṇamithunamāṣebhyo yena ca dravyeṇa yakṣyamāṇaḥ syāt
4.2.1	agnīn anvādadhātīṣṭipaśubandheṣu pūrveḍyuḥ
4.2.2	āhavanīye mahāvyāhṛtyottamayā
4.2.3	prathamayā gārhapatye
4.2.4	dakṣiṇāgnau madhyamayā
4.2.5	dvedve ca tūṣṇīm
4.2.6	āhavanīye daśamīṃ samastābhiḥ
4.2.7	mahāvyāhṛtīnāṃ vā sthāne catasro vihavyasyānupūrvyeṇa
4.2.8	upasthānaṃ ca śeṣeṇa
4.2.9	apa naḥ śośucad agham iti saptāgne naya yas tvā hṛdā tvaṃ no agne adharād iti vā daśabhiḥ
4.2.10	prāgnaye vācam imaṃ stomam iti copasthānaṃ sūktābhyām
4.2.11	tūṣṇīṃ prāgahīyam
4.2.12	mahāvyāhṛtibhiḥ paiṅgyam
4.2.13	kauṣītakaṃ vihavyena
4.2.14	āruṇam uttamam
4.3.1	piṇḍapitṛ yajño 'parāhṇe 'māvāsyāyām
4.3.2	dakṣiṇāgneḥ purastāc chūrpaṃ sthālīṃ sphyaṃ pātrīm ulūkhalamusale ca saṃsādya
4.3.3	gārhapatyasya paścād dakṣiṇa agneṣu kuśeṣuṣphyaṃ nidhāya
4.3.4	upariṣṭād vrīhīn pātryām
4.3.5	purastāc chūrpe sthālīm
4.3.6	ācya savyaṃ jānu nīcā muṣṭinā vrīhīn gṛhṇāti pitṝn dhyāyan
4.3.8	yathādhobilāśṛtaḥ sa syāt patnyā sakṛt phalīkṛtān dakṣiṇāgnau śrapayitvābhighārya pratyañcam udvāsyāvasavi parisamuhya paristīrya paryukṣya dakṣiṇaṃ jānv ācya yajñopavītī prāṅ āsīno mekṣaṇena juhoti
4.4.1	agnaye kavya vāhanāyasvāhā somāya pitṛmate svāhā yamāyāṅgirasvate pitṛmate svāheti
4.4.2	mekṣaṇam anuprahṛtya dakṣiṇā dakṣiṇāgner apahatā asurā rakṣāṃsi vediṣada iti sphyenonmṛjyābhyukṣya / ye rūpāṇi pratimuñcamānā asurāḥ santaḥ svadhayā caranti / parāpuro nipuro ye bharanty agniṣṭāṃl lokāt pra ṇudāty asmāt / ity ulmukam unmṛṣṭasya dakṣiṇārdhe nidhāya mūle kuśān sakṛl lūnān unmṛṣṭe nidhāyāsāv avanenikṣva ye ca tvām atrānv iti pitur nāmādiśya kuśeṣv apo niṣiñcaty avācīnapāṇinā
4.4.3	evaṃ dakṣiṇataḥ pitāmahasya
4.4.4	prapitāmahasya ca
4.4.5	asāv etat te ye ca tvām atrānv iti piṇḍān yathāvanejitaṃ nidhāya
4.4.6	ubhāv ekasmin pitṛbhede
4.4.7	na jīvapitur asti
4.4.8	na jīvāntarhitāya
4.4.9	tebhyo vā pitā tebhyaḥ putraḥ
4.4.10	homāntaṃ vā
4.4.11	atra pitaro mādayadhvaṃ yathābhāgaṃ pitara āvṛṣāyadhvam iti
4.4.12	udaṅ paryāvṛtya
4.4.13	trir ā tam anādāsitvā
4.4.14	amīmadanta pitaro yathābhāgam avīvṛṣateti pratiparyāvṛtya
4.4.15	tathaivāvanejya
4.5.1	namo vaḥ pitaro jīvāya namo vaḥ pitaraḥ śoṣāya / namo vaḥ pitaro ghorāya namo vaḥ pitaro rasāya / namo vaḥ pitaro balāya namo vaḥ pitaromṛtyave / namo vaḥ pitaro manyave namo vaḥ pitaraḥ svadhāyai / namo vaḥ pitaraḥ pitaro namo vaḥ / ye 'tra pitaraḥ pitaraḥ stha yūyaṃ teṣāṃ śreṣṭhā bhūyāstha / ya iha pitaro manuṣyā vayaṃ teṣāṃ śreṣṭhā bhūyāsma / yā atra pitaraḥ svadhā yuṣmākaṃ sā / ya iha pitara edhatur asmākaṃ sa / gṛhān naḥ pitaroḍatta iti
4.5.2	etad vaḥ pitaro vāso vadhvaṃ pitara iti trīṇi sūtrāṇy upanyasya
4.5.3	ūrjaṃ vahantīr amṛtaṃ ghṛtaṃ payaḥ kīlālaṃ parisrutam / svadhā stha tarpayata naḥ pitṝn ity udakaśeṣaṃ ninīya
4.5.4	avaghrāya piṇḍān
4.5.5	avadhāya prāśnīyāt
4.5.6	brāhmaṇāya vā dadyāt
4.5.7	apo vābhyavaharet
4.5.8	madhyamapiṇḍaṃ patnī putrakāmā prāśnīyāt / ā dhatta pitaro garbhaṃ kumāraṃ puṣkarasrajam / yatheha puruṣo 'sat // iti
4.5.9	ulmukam agnau kṛtvā
4.5.10	sakṛd ācchinān anuprahṛtya
4.5.11	agnihotraṃ yavāgvaiva sāyaṃprātaḥ
4.5.12	svayaṃhomaś ca parvaṇi
4.5.13	etenaiva dharmeṇānāhitāgneḥ piṇḍapitṛyajñaḥ kriyeta
4.6.1	dakṣiṇatonyāyaṃ brahmakarma
4.6.2	paścāt tu pitryāyām
4.6.3	yajamānanimitto viparyayaḥ
4.6.4	agreṇa yajamānam āsanam
4.6.5	samānaṃ hotrā tṛṇanirasanam
4.6.6	tathopaveṣanam
4.6.7	karmādau deśapṛthaktve ca
4.6.8	prāg agratā vikāraḥ
4.6.9	bṛhaspatir brahmā sa yajñaṃ pātu sa yajñapatiṃ sa māṃ pātu bṛhaspatir daivo brahmāhaṃ mānuṣo bhūr bhuvaḥ svar o3m ity upaviśya
4.6.10	sākṣyaṃ ca sarvakarmaṇām
4.6.11	mantravatsu vāgyamanam
4.6.12	sarvāsu gatiṣu yathā vrajanty anyathā tataḥ pratyāyanti
4.6.13	anusamety agnau praṇīyamāne
4.6.14	sahedhmenopaveśanam
4.6.15	aśvo brahmaṇo 'gny ādheye
4.6.16	sarveṣāṃ vā
4.6.17	karmaprasavāyāmantrita om ity uktvā yathākarma prasauti
4.7.1	praṇītākāle vāgyamanam
4.7.2	haviṣkṛtā visargaḥ
4.7.3	iṣṭe ca sviṣṭakṛtyānuyājaprasavena visargaḥ
4.7.4	mitrasya tvā cakṣuṣā pratīkṣa iti prāśitraṃ pratīkṣya
4.7.5	devasya tvā savituḥ prasave 'śvinor bāhubhyāṃ pūṣṇo hastābhyāṃ pratigṛhṇāmīti prtigṛhya
4.7.6	pṛthivyās tvā nābhau sādayāmy adityā upastha iti prāgdaṇḍaṃ sthaṇḍile nidhāya
4.7.7	upakaniṣṭhikayāṅguṣṭhena ca prāśitraṃ gṛhītvā
4.7.8	agneṣ ṭvāsyena prāśnāmīti prāśyāsaṃkhādan
4.7.9	śāntir asīty ācamya
4.7.10	prāṇān saṃmṛśati
4.7.11	prāṇapā asi prāṇaṃ me pāhīti nāsike mukhaṃ ca
4.7.12	cakṣuṣpā asi cakṣur me pāhīti cakṣuṣī
4.7.13	śrotrapā asi śrotraṃ me pāhīti śrotre
4.7.14	indrasya tvā jaṭhare sādayāmīti nābhim
4.7.13	śrotrapā asi śrotraṃ me pāhīti śrotre
4.7.14	indrasya tvā jaṭhare sādayāmīti nābhim
4.7.15	ko 'dāt kasmā adāt kāmo 'dāt kāmāyādāt / kāmo dātā kāmaḥ pratigrahītā kāmaitat ta ity anvāhāryaṃ pratigṛhya
4.7.16	brahman prasthāsyāmīty uktaḥ
4.7.17	deva savitar etaṃ te yajñaṃ prāhur bṛhaspataye brahmaṇe tena yajñam ava tena yajñapatiṃ tena mām ava devena savitrā prasūta iti japitvoṃ pratiṣṭheti prasauti
4.7.18	praṇītāsu vimuktāsūtsarjanaṃ brahmaṇaḥ
4.7.19	prāśanaṃ brahmabhāgasya
4.8.1	adabdhena tvā cakṣuṣāvapaśyāmi rāyaspoṣāya suprajāstvāya suvīryāyāgner jihvāsi suhūr devebhyo dhāmnedhāmne me bhava yajuṣeyajuṣa ity ājyam avekṣate patnī
4.8.2	tejo 'si śukram asy amṛtam asi vaiśvadevam asīty āsannaṃ vedau yajamānaḥ
4.8.3	dhruvā asadan nṛtasya yonau sukṛtasya loke tā viṣṇo pāhi pāhi yajñaṃ pāhi yajñapatim ity āsannāni havīṃṣy abhimṛśya / pāhi māṃ yajñanyam ity ātmānam / vṛṣṭir asi pāpmanāṃ me vṛśca vidyāsi vidya me pāpmānam ity ācamya / agne vratapate vrataṃ cariṣyāmi tac chakeyaṃ tan me rādhyatām / idma aham anṛtāt satyam upaimīty āhavanīye samidham ādhāya vācaṃ yacchati
4.8.4	agne vāyo vidyuc candramaḥ salokatāṃ vo 'śīyeti dhyāyāt
4.8.5	yatkāmo vā syāt
4.8.6	anupadasyam annādyam āpnavānīty ākāśaṃ samudraṃ vā
4.9.1	mahīdam indra indriyaṃ dadhātv asmān rāyo maghavānaḥ sacantām / asmākaṃ santv āśiṣaḥ satyā naḥ santv āśiṣaḥ // itīḍāyām upahūyamānāyām
4.9.2	bradhna pinvasva prāṇaṃ me pāhi prajāṃ me pāhi paśūn me pāhi brahma me dhukṣva kṣatraṃ me dhukṣva viśo me dhukṣva diśāṃ kḷptir asi diśo me kalpantāṃ kalpantāṃ me diśas tāsu kḷptāsu rādhyāsam / atra pitaro mādayadhvaṃ yathābhāgaṃ pitara āvṛṣāyadhvam iti barhiṣadaṃ puroḍāśam abhimṛśya
4.9.3	amīmadanta pitaro yathābhāgam avīvṛṣateti pratyavadhāya
4.9.4	prajāpater bhāgo 'sy ūrjasvān payasvān akṣitir asi mā me kṣeṣṭhāmutrā amuṣmiṃl loka iha cety anvāhāryam abhimṛśya
4.9.5	anuyājeṣv iṣṭeṣu vyūhita srucāv agner agnīṣomayor ujjitim anūjjeṣaṃ vājasya mā prasavena prohāmīty uttānena dakṣiṇena juhūṃ prācīm agnir agnīṣomau tam apanudantu yo 'smān dveṣṭi yaṃ ca vayaṃ dviṣmo vājasyainaṃ prasavenāpohāmīti nīcā savyenopabhṛtaṃ pratīcīm
4.9.6	yathādevatam anyatra
4.9.7	aniṣṭe gṛhapatau gārhapatye sruveṇa juhoti
4.10.1	yaṃ vāṃ devā akalpayann ūrjo bhāgaṃ śatakratū / idaṃ vāṃ tena prīṇāmi tasya tṛmpatam ahāhāhuhū svāhā / gandharvābhyāṃ nārīṣ ṭābhyām ahāhāhuhūbhyāṃ svāhā / agne pṛthivyā adhipate vāyo 'ntarikṣasyādhipate savitaḥ prasavānām adhipate sūrya nakṣatrāṇām adhipate somauṣadhīnām adhipate tvaṣṭaḥ samidhāṃ rūpāṇām adhipate mitra satyānām adhipate varuṇa dharmāṇām adhipate indra jyeṣṭhānām adhipate prajāpate prajānām adhipate devā deveṣu parākramadhvam
4.10.2	prathamā dvitīyeṣu parākramadhvam ity evam ekottaram aikādaśabhyaḥ
4.10.3	viśve devās trayastriṃśās trir ekādaśina uttarottaravartmāna uttarasatvāno viśve vaiśvānara viśve viśvamahasa iha māvatāsmin brahmaṇy asmin kṣatre 'smin karmaṇy asyām āśiṣy asyāṃ pratiṣṭhāyām asyāṃ devahūtyām ayaṃ me kāmaḥ samṛdhyatāṃ svāheti yatkāmo bhavati
4.10.4	prajāpata iti caturthī
4.11.1	ā pyāyatāṃ dhruvā haviṣā ghṛtena yajñaṃyajñaṃ prati devayaḍbhyo / sūryāyā ūdho 'dityā upastha urudhārā pṛthivī yajñe 'smin // ity āpyāyayati dhruvām
4.11.2	samiṣṭayajur hūyamānam anvārabhate
4.11.3	sadasi san me bhūyāḥ sarvam asi sarvaṃ me bhūyāḥ pūrṇam asi pūrṇaṃ me bhūyā akṣitir asi mā me kṣeṣṭhā amutrā amuṣmiṃl loka iha ceti pūrṇapātram abhimṛśya diśo vyudukṣati
4.11.4	prācyā diśā saha devā ṛtvijo mārjayantām / dakṣiṇayā diśā saha māsāḥ pitaro mārjayantām / prātīcyā diśā saha gṛhāḥ paśavo mārjayantām / udīcyā diśā sahāpa oṣadhayo vanaspatayo mārjayantām / ūrdhvayā diśā saha yajñaḥ saṃvatsaro yajñapatir mārjayantām iti
4.11.5	sakṛtsakṛn mantreṇa dvirdvis tūṣṇīm
4.11.6	āpohiṣṭhīyābhis tisṛbhir abhimṛśya / acchāyaṃ vo yayor ojaseti prācīr ninīyodīcīr vā / samudraṃ vaḥ pra hiṇomi svāṃ yonim abhi gacchata / ariṣṭā asmākaṃ vīrā mā parā seci no dhanam // ity abhimantrya / śaṃnodevīyābhiś catasṛbhir uro 'bhimṛśya / sam indra naḥ saṃ varcasā payasā saṃ tanūbhir aganmahi manasā saṃ śivena / tvaṣṭā sudatro vi dadhātu rāya iti prāṇān / anu no mārṣṭu tanvo yad viliṣṭam // iti mukhaṃ vimṛjya / viṣṇukramān kramate
4.12.1	dakṣiṇād vedeḥ śroṇideśād āhavanīyāt
4.12.2	divi viṣṇur vyakraṃsta jāgatena chandasā tam aham anu vyakraṃsi tato nirbhaktaḥ sa yo 'smān dveṣṭi yaṃ ca vayaṃ dviṣma ity abhyuddhṛtya dakṣiṇaṃ pādaṃ hīnataraṃ savyam
4.12.3	antarikṣe viṣṇur vyakraṃsta traiṣṭubhena cchandaseti dvitīyam
4.12.4	pṛthivyāṃ viṣṇur vyakraṃsta gāyatreṇa cchandaseti tṛtīyam
4.12.5	dikṣu viṣṇur vyakraṃstānuṣṭubhena cchandaseti tiryag vikrāmati
4.12.6	samāna udarkaḥ
4.12.7	aganma svar iti prāṅ īkṣate
4.12.8	saṃ jyotiṣābhūmety āhavanīyam
4.12.9	sam ahaṃ prajayā saṃ mayā prajā sam ahaṃ rāyaspoṣeṇa saṃ mayā rāyaspoṣo vasur yajño vasīyān bhūyāsam iti prāṅ eva
4.12.10	svayaṃbhūr asi śreṣṭho raśmir āyurdā asyāyur me dehi varcodā asi varco me dehi tanūpā asi tanvaṃ me pāhīdam aham ābhyo digbhyo 'syai divo 'smād antarikṣād asmād annādyād asyai pratiṣṭhāyai dviṣantaṃ bhrātṛvyaṃ nirbhajāmi nirbhakto dviṣan bhrātṛvya ity ādityam upasthāya / aindrīm āvṛtam āvarta ādityasyāvṛtam anvāvarta iti dakṣiṇaṃ bāhum anvāvṛtya / savyāvṛd etya gārhapatyam / agne gṛhapate sugṛhapatir ahaṃ tvayāgne gṛhapatinā bhūyāsaṃ sugṛhapatis tvaṃ mayāgne gṛhapatinā bhūyāḥ / asthūri no gārhapatyāni santu / śataṃ himā mahyam amuṣyād iti putraṇāmāny abhivyāhṛtya / bhūr bhuvaḥ svaḥ saṃ mā kāmena gamayety asyāṅgāram upaspṛśya / yajño babhūva sa ā babhūva sa pra jajñe sa u vāvṛdhe punaḥ / sa devānām adhipatir babhūva so 'smān adhipatīn kṛṇotu // iti japitvā / tathaivācamya / agne vratapate vratam acāriṣaṃ tad aśakaṃ tenārātsaṃ ya evāsmi so 'smīty āhavanīye samidham ādhāya / visṛjya vācam
4.13.1	yo no dūre dveṣṭi yo no anti samāno niṣṭyo araṇaś cid agne / idhmasyeva prakhyāyato mā tasyoccheṣi kimcana / ity āhavanīyasya vikṣāmāṇy upasamasya / gomāṁ agna iti tṛcaṃ japati / ud vayaṃ tac cakṣuḥ saṃdṛśas te mā cchitsi yat te tapas tasmai te mā vṛkṣīty ādityam upasthāya / tathaivāvṛtya / savyāvṛd upaviśya / idaṃ haviḥ prajananaṃ me astu daśavīraṃ sarvagaṇaṃ svastaye / ātmasani prajāsany abhayasani paśusani lokasani / agniḥ prajāṃ bahulāṃ me karotv annaṃ payo reto asmāsu dhatta // iti payobhakṣaṃ prajātikāmaḥ
4.13.2	dadhikrāvṇo akāriṣam iti vā saṃbubhūṣan dadhibhakṣam
4.13.3	saṃ yajñapatir āśiṣeti yajamānabhāgaṃ prāśnāti
4.13.4	samiṣṭayajuṣā saha pravasati juhoti
4.14.1	jīvataḥ karmāṇi
4.14.2	visamāpte ced abhipreyān maraṇāntam ekāheṣu nāsti tasya samāpanam
4.14.3	āhavanīye sarvāṇi havīṃṣy anuprahṛtya
4.14.4	saṃhārya romanakhāni pretasya
4.14.5	āplutyālaṃkṛtya
4.14.6	dakṣiṇasyāṃ diśi dakṣiṇāpravaṇe deśe dakṣiṇaprākpravaṇe vā
4.14.7	apeta vīteti palāśaśākhayā vimṛjya
4.14.8	sphyenonmṛjyābhyukṣya
4.14.9	prāgdakṣiṇācīṃ citiṃ kṛtvā
4.14.10	purastād āhavanīyaṃ paścān nidhāya gārhapatyaṃ dakṣiṇato dakṣiṇāgnim
4.14.11	antareṇa gārhapatyaṃ dakṣiṇāgniṃ ca hṛtvā
4.14.12	uttānaṃ citau nipātya
4.14.13	dakṣiṇataḥ paścād vā gām anustaraṇīm ajāṃ vā rohiṇīṃ dakṣiṇāmukhīṃ probhya
4.14.14	jīvantyāḥ saṃjñaptāyā vā vṛkkau pṛṣṭhata uddhṛtya
4.14.15	anvāhāryapacane kavoṣṇau kṛtvāti dravety ṛgbhyāṃ pāṇyor ādhāya
4.14.16	prāṇāyataneṣu hiraṇyaśakalān kṛtvā
4.14.17	agner varmeti vapayā mukhaṃ pracchādya
4.14.18	dakṣiṇe pāṇau juhūm
4.14.19	upabhṛtaṃ savye
4.14.20	dhruvām urasi
4.14.21	agnihotrahavaṇīṃ kaṇṭhe
4.14.22	sruvau nāsikayoḥ
4.14.23	prāśitraharaṇaṃ dakṣiṇe karṇe
4.14.24	praṇītāpraṇayanaṃ savye
4.14.25	śirasi kapālāni
4.14.26	apsu grāvāṇaḥ
4.14.27	udare samavattadhānīm
4.14.28	pārśvayoḥ pātryau
4.14.29	sphyaṃ dakṣiṇe pārśve
4.14.30	kṛṣṇājinaṃ savye
4.14.31	upasthe araṇī
4.14.32	ūrvor aṣṭhīvatoś colūkhalamusale
4.14.33	pādayoḥ śūrpaśakaṭe
4.14.34	patto 'gnihotrapā trāṇi
4.14.35	tāni ghṛtena pṛṣadājyena ca pūrayitvā
4.14.36	ayaṃ vai tvat tvam asmād ayaṃ te yonis tvam asya yoniḥ / jātavedo vahasvainaṃ sukṛtāṃ yatra lokaḥ / ayaṃ vai tvām ajanayad ayaṃ tvad adhijāyatām asau svāhety upohanty agnibhiḥ
4.15.1	mainam agna iti saṃpradīpte daśa japitvā savyāvṛto 'navekṣamāṇāḥ prāgudañcaḥ prakrāmanti
4.15.2	mṛtyoḥ padam ity anumantrayate dvābhyām
4.15.3	āpo hi ṣṭhā sanā ca somety udakaṃ spṛśanti sūktābhyām anaman nimajjanto 'saṃdhāvamānāḥ
4.15.4	asāv etat ta ity ekam udakāñjaliṃ pradāya / āpo asmān ity utkramya / ahataṃ vāsaḥ paridhāya / tac cakṣur ity ādityam upasthāya / kaniṣṭhapūrvāḥ pratyāyanti
4.15.5	udapātre dūrvā yavasarṣapāṇy opyārdre gomaye nidhāyāśmanvatīty abhyaktam aśmānam agnim udapātraṃ ca saṃmṛśanti
4.15.6	adhaḥśayyā haviṣyabhakṣatā pratyūhanaṃ ca karmaṇāṃ vaitānavarjam ekarātraṃ trirātraṃ navarātraṃ vāvā saṃcayanād vratāni
4.15.7	nāghāhāni vardhayeyur iti ha smāha kauṣītakiḥ
4.15.8	aparapakṣe saṃcityāyujāsu rātriṣu / yaṃ tvam agna iti dvābhyāṃ sakṣīreṇodakenāsthīni nirvāpya / purāṇe kumbhe śarīrāṇy opya
4.15.8	ut te stabhnāmīti loṣṭenāpidhāya / ucchvañcasveti khāte nikhāya / ucchvañcamāneti parimite 'vadhāya / araṇye nikhananti
4.15.9	śarīreṣv adṛśyamāneṣu trīṇi ṣaṣṭiśatāni palāśavṛntāni
4.15.10	teṣām āvāpasthānam
4.15.11	catvāriṃśac chirasi
4.15.12	grīvāyāṃ daśa
4.15.13	aṃsānvaṃsayor bāhvoḥ śatam
4.15.14	urasi triṃśat
4.15.15	jaṭhare viṃśatiḥ
4.15.16	ṣaḍ vṛṣaṇayoḥ
4.15.17	śiśne catvāri
4.15.18	ūrvoḥ śatam
4.15.19	triṃśaj jānujaṅghāṣṭhīvatoḥ
4.15.20	pādāṅgulīṣu viṃśatiḥ
4.15.21	evaṃ trīṇi ṣaṣṭiśatāni bhavanti
4.15.22	puruṣākṛtiṃ kṛtvorṇāṣūtraiḥ pariveṣṭya yavacūrṇaiḥ pralipya sarpiṣābhyajyāgnibhiḥ saṃkurvanti
4.15.23	icchan patnīṃ pūrvamāriṇīm agnibhiḥ saṃskṛtya sāṃtapanena vānyām ānīya tataḥ punar ādadhīta
4.16.1	vratāpavarge paridhikarma
4.16.2	ānaḍuhaṃ rohitaṃ carmodaggrīvaṃ prāggrīvaṃ vottaraloma paścād agner upastīrya upaviśanti kuśān vaivam agrān
4.16.3	antareṇāgniṃ caitāṃś cābhyaktam aśmānaṃ nidhāya / śamyāḥ paridhīn kṛtvā / śamīm ayam idhmaṃ palāśaṃ vā / vāraṇena sruveṇa kāṃsyena vā juhoti
4.16.4	upasthakṛtaḥ samanvārabdheṣu
4.16.5	imaṃ jīvebhyaḥ / paraitu mṛtyur amṛtaṃ ma ā gād vaivasvato no abhayaṃ kṛṇotu / parṇaṃ vanaspater ivābhi naḥ śīyatāṃ rayiḥ / sacatāṃ naḥ śacīpatiḥ // yāś cāruṇe daśānvādhāna iti
4.16.6	dvādaśa hutvā
4.16.6	yathāhānīti dakṣiṇam anvaṃsaṃ dvābhyāṃ samīkṣya / añjanaṃ sarpiṣā saṃninīya / kuśaiḥ strīṇām akṣīṇy anaktīm ā nārīr iti / sakṛtsakṛn mantreṇa dvirdvis tūṣṇīm
4.16.7	uttiṣṭha brahmaṇaspata iti dvābhyāṃ brāhmaṇasya dakṣiṇaṃ bāhum anvārabdhān uttiṣṭhato 'numantrayate
4.16.8	anaḍuho vā puccham
4.16.9	anaḍvān ahataṃ vāsaḥ kāṃsyaś ca dakṣiṇā
4.16.10	dakṣiṇato vittaṃ ni vartadhvam iti sūktena pratyenāḥ pradakṣiṇaṃ triḥ paryeti
4.16.11	pratyenasi paridhikarma
4.17.1	rudraṃ gavā yajate svastyayanāya
4.17.2	śūlagava ity ācakṣate
4.17.3	śuddhapakṣa upoṣya puṇye nakṣatre prāgudīcyāṃ diṣi
4.17.4	agniṃ mathitvā prāñcaṃ praṇīya
4.17.5	purastāt palāśaśākhāṃ sapalāśāṃ nikhāya
4.17.6	tasyā uttarataḥ paśum upasthāpya
4.17.7	rudrāya tvā juṣṭam upākaromi
4.17.8	rudrāya tvā juṣṭaṃ prokṣāmi
4.17.9	rudrāya tvā juṣṭaṃ niyunajmīti niyunakti palāśaśākhāyām
4.17.10	paryagnikṛtam udañcaṃ nayanti
4.17.11	taṃ saṃjñapayanti prākśirasam udakpādaṃ pratyakśirasaṃ vodakpādam aravamāṇam
4.17.12	yat paśur māyum akṛtoro vā padbhir ā hate / agnir mā tasmād enaso jātavedāḥ pra muñcatu // svāheti ravamāṇe juhoti
4.17.13	vapām uddhṛtya prakṣālya pūrve 'gnau śrapayitvābhighāryodvāsya śivaṃśivam iti triḥ paryukṣyājyāhutīr juhoti
4.18.1	yā tiraścī ni padyate ahaṃ vidharaṇī iti / tāṃ ghṛtasya dhārayā yuje samardhamīm aham // svāhā
4.18.2	yasyedaṃ sarvaṃ tam imaṃ havāmahe / sa me kāmān kāmapatiḥ pra yacchatu // svāheti dvitīyām
4.18.3	agne pṛthivyā adhipata iti tṛtīyām
4.18.4	prajāpata iti caturthīm
4.18.5	trīṇi palāśa palāśāni madhyamāni saṃtṛḍyopastīrya / vapām avadhāyābhighārya / yāvatām aham īśe yāvanto me amātyāḥ / tebhyas tvā deva vande tebhyo no deva mṛḍa / veda te pitaraṃ veda mātaraṃ dyaus te pitā pṛthivī mātā / tasmai te deva bhavāya śarvāya paśupataya ugrāya devāya mahate devāya rudrāyeśānāyāśanaye svāheti vapāṃ hutvā / anupraharati palāśāni
4.18.6	vapāśrapaṇyau ca
4.18.7	darśāya te pratidarśāya svāhety uttarām ājyāhutiṃ hutvā tathaiva paryukṣati
4.18.8	paścime 'gnau sthālīpākaṃ śrapayati
4.18.9	uttarato 'vadānāni
4.18.10	sthālīpākaṃ yūṣaṃ māṃsam ājyam iti saṃninīya śaṃyoḥ śaṃyor iti triḥ paryukṣya juhoti
4.19.1	bhavāya svāhā śarvāya svāhā rudrāya svāheśānāya svāhāgnaye sviṣṭakṛte svāheti
4.19.2	tathaiva paryukṣya
4.19.3	tāny eva saṃninīya
4.19.4	agnau paścime
4.19.5	bhavānyai svāhā śarvāṇyai svāhā rudrāṇyai svāheśānānyai svāhāgnāyyai svāheti
4.19.6	samānaṃ paryukṣaṇam
4.19.7	ṣaḍ ā vikartanāt palāśāni prāgudañci nidhāya / teṣu lohitamiśram ūvadhyam avadhāya / rudrasenābhyo 'nudiśati
4.19.8	āghoṣiṇyaḥ pratighoṣiṇyaḥ saṃghośiṇyo vicinvatyaḥ śvasanāḥ kravyāda eṣa vo bhāgas taṃ juṣadhvaṃ svāheti
4.19.9	yajamānaś copatiṣṭhate
4.20.1	bhūpate bhuvapate bhuvanapate bhūtapate bhūtānāṃ pate mahato bhūtasya pate mṛḍa no dvipade ca catuṣpade ca paśave mṛḍa naś ca dvipadaś ca catuṣpadaś ca paśūn yo 'smān dveṣṭi yaṃ ca vayaṃ dviṣmo durāpūro 'si sacchāyo 'dhināmena
4.20.1	tasya te dhanur hṛdayaṃ mana iṣavaś cakṣur visargas taṃ tvā tathā veda namas te 'stu somas tvāvatu mā mā hiṃsīḥ / yāv araṇye patayato vṛkau jañjabhatāv iva / mahādevasya putrābhyāṃ bhavaśarvābhyāṃ namaḥ
4.20.2	kad rudrāyemā rudrāyā te pitar imā rudrāya sthira dhanvana iti ca sūktāni
4.20.3	varo dakṣiṇā
4.20.4	upākaraṇaṃ prokṣaṇaṃ paryagnikaraṇam ity āvṛtaḥ pāśubandhikyaḥ
4.20.5	palāśaśākheti devatāyai vapāṃ devatāyai haviḥ sviṣṭakṛte canyeṣāṃ paśūnām
4.20.6	āgneyaḥ saumyaś cājyabhāgau devatāyai vapāṃ devatāyai haviḥ sviṣṭakṛte cājyāhutiś cānumataye sthālīpākānām
4.21.1	ṣaḍarghyā bhavanty ācārya ṛtvik śvaśuro rājā snātakaḥ priya iti
4.21.2	udaṅmukhaḥ prāṅmukho vā ahaṃ varṣma sādṛśānāṃ vidyutām iva sūryaḥ / idaṃ tam adhi tiṣṭhāmi yo asmāṁ abhi dāsati // iti kūrcam adhyāste 'dhi tiṣṭhati vā
4.21.3	virājo doho 'si virājo doham aśīya mayi padyāyai virājo doha iti pādyaṃ pratigṛhya
4.21.4	arghyam ity ukto 'paḥ pratigṛhya
4.21.5	ācamanīyam ity ukta āpo hi ṣṭhīyābhis tisṛbhir ekaikayācamya
4.21.6	madhuparka ity ukto yathā prāśitraṃ tathā pratīkṣya
4.21.7	tathā pratigṛhṇāti / yaśase brahmavarcasāyeti vikāraḥ
4.21.8	pratigṛhya savye pāṇau kṛtvāṅguṣṭhenopakaniṣṭhikayā ca pūrvārdhād upahatya pūrvārdhe kāṃsyasya nilimpati vasavas tvāgnirājāno bhakṣayantv iti
4.21.9	pitaras tvā yamarājāno bhakṣayantv iti dakṣiṇārdhād dakṣiṇārdhe
4.21.10	ādityās tvā varuṇarājāno bhakṣayantv iti parśārdhāt paścārdhena
4.21.11	rudrās tvā indrarājāno bhakṣayantv ity uttarārdhād uttarārdhe
4.21.12	viśve tvā devāḥ prajāpatirājāno bhakṣayantv iti mādhyād ūrdhvam
4.21.13	sakṛtsakṛn mantreṇa dvirdvis tūṣṇīm
4.21.14	mahāvyāhṛtibhis tisṛbhir ekaikayā prāśya
4.21.15	anupāya caturtham
4.21.16	brāhmaṇāyocchiṣṭadānam
4.21.17	sarvapānaṃ vā
4.21.18	apo vābhyavaharaṇam
4.21.19	śaṃnodevīyābhiś catasṛbhir uro 'bhimṛśya
4.21.20	samānaṃ prāṇasaṃmarśanam
4.21.21	mukhavimārjanaṃ ca
4.21.22	ā goḥ pravadanāt tūṣṇīm
4.21.23	gaur ity ukta oṃ kuruta
4.21.24	mātā rudrāṇām iti japitvotsṛjata tṛṇāny attv iti vā
4.21.25	kūrcaḥ pādyam arghyam ācamanīyaṃ madhuparko gaur iti vedayeta vedayeta
5.1.1	ārṣeyān yūno 'nūcānānṛtvijo vṛṇīte somena yakṣyamāṇaḥ
5.1.2	caturaḥ sarvān vā
5.1.3	candramā me daivo brahmety upāṃśu tvaṃ mānuṣa ity uccaiḥ
5.1.4	evaṃ sarvān
5.1.5	ādityo me daiva udgātā tvaṃ mānuṣaḥ
5.1.6	agnir me daivo hotā tvaṃ mānuṣaḥ
5.1.7	vāyur me daivo 'dhvaryus tvaṃ mānuṣaḥ
5.1.8	prajāpatir me daivaḥ sadasyas tvaṃ mānuṣaḥ
5.1.9	ṛtavo me daivyā hotrāśaṃsino yūyaṃ mānuṣāḥ
5.1.10	bhargaṃ me voco bhadraṃ me voco bhūtiṃ me vocaḥ śriyaṃ me voco yaśo me voco mayi bhargo mayi bhadraṃ mayi bhūtir mayi śrīr mayi yaśa iti vṛto japitvā kaccin nāhīnānudeśyaṇyastārtvijyaṇītadakṣiṇānām anyatama iti pṛṣṭvā pratiśṛṇoti pratyācaṣṭe vā
5.2.1	prācīnapravaṇaṃ devayajanam
5.2.2	prāgudakpravaṇaṃ yajñakāmasya
5.2.3	anubruvan yatra hotāhavanīyam ādityam apaś ca paśyet tad brahmavarcasakāmasya
5.2.4	śuddhapakṣe dīkṣā puṇye nakṣatre samāpanaṃ ca
5.3.1	aparāhṇe dīkṣaṇīyṣgnāvaiṣṇavīṣṭiḥ
5.3.2	paurṇamāsīvikāraḥ
5.3.3	pañcadaśasāmidhenīkā
5.3.4	upāṃśuhaviḥ
5.3.5	virājau sviṣṭakṛtaḥ
5.3.6	nitye vā
5.3.7	upahūto 'yaṃ yajamāno 'sya yajñasyāgura udṛcam aśīyety āśāste 'yaṃ yajamāno 'sya yajñasyāgura udṛcam aśīyety āśāsta ity āśiṣāṃ sthāna iḍāyāṃ sūktavāke ca prāktārtīyasavanikyāḥ puroḍāśeḍāyāḥ
5.3.8	na sūktavāke yajamānasya nāma gṛhṇāti prāk savanīyāt
5.3.9	patnīsaṃyājāntā ca
5.4.1	adhvaryum anvārabhyaudagrabhaṇāni juhvataṃ yajamānaṃ mano me manasā dīkṣatāṃ vāṅ me vācā dīkṣatāṃ prāṇo me prāṇena dīkṣatāṃ cakṣur me cakṣuṣā dīkṣatāṃ śrotraṃ me śrotreṇa dīkṣatām iti
5.4.2	āhutīr vā juhuyāt
5.4.3	ekadīkṣe copasthānam
5.4.4	mano dīkṣām upaimīty āhavanīyam
5.4.5	vācaṃ dīkṣām upaimīti gārhapatyam
5.4.6	prāṇaṃ dīkṣām upaimīti dakṣiṇāgnim
5.4.7	aparimitā dīkṣās tāsām apavarge prāyaṇīyeṣṭiḥ
5.5.1	pathyāṃ svastim agniṃ somaṃ savitāraṃ cājyenāditiṃ caruṇā
5.5.2	svasti naḥ pathyāsu svastir iddhi / agne nayāgne tvaṃ pāraya / tvaṃ soma pra cikito yā te dhāmāni haviṣā / tat savitur vareṇyaṃ ya imā viśvā jātāni / sutrāmāṇaṃ mahīm ū ṣu
5.5.3	pañcadaśasāmidhenīkā
5.5.4	upāṃśuhaviḥ
5.5.5	nājyabhāgau bhavataḥ
5.5.6	tvāṃ citraśravastama yad vāhiṣṭham iti sviṣṭakṛtaḥ
5.5.7	śaṃyvantā ca
5.6.1	krītvā rājānam ādhāya śakaṭe somāya paryuhyamāṇāyety uktaḥ
5.6.2	bhadrād abhi śreyaḥ prehi bṛhaspatiḥ puraetā te astu / athem avasya vara ā pṛthivyā āre śatrūn kṛṇuhi sarvavīraḥ // ity antareṇa vartmanī tiṣṭhann anūcya
5.6.3	imāṃ dhiyaṃ śikṣamāṇasya vaneṣu vyantarikṣaṃ soma yās ta iti catasro 'nusaṃyann antareṇa vartmanī
5.6.4	śālām agreṇa śakaṭam avasthāpya prapādayanti rājānam
5.6.5	yena vrajeyus tenānusamiyāt
5.6.6	yā te dhāmāni haviṣety anuprapadya
5.6.7	agreṇāhavanīyaṃ dakṣiṇā tiṣṭhann āgan deva iti paridhāya
5.6.8	upaspṛśyotsṛjyate
5.6.9	madantībhir udakārtho 'ta ūrdhvam āgnīṣomapraṇayanāt
5.7.1	ātithyā vaiṣṇavīṣṭiḥ
5.7.2	paurṇamāsīvikāraḥ
5.7.3	viṣṇor nu kaṃ pra tad viṣṇuḥ
5.7.4	hotāraṃ citrarathaṃ yas tvā svaśva iti sviṣṭakṛtaḥ
5.7.5	agnimanthanīyāś cāsanne haviṣi
5.7.6	upāṃśuhaviḥ
5.7.7	iḍāntā
5.8.1	upaspṛśya sarve
5.8.2	anādhṛṣṭam asy anādhṛṣyaṃ devānām ojo 'nabhiśasty abhiśastipāḥ / anabhiśastenyam añjasā satyam upageṣaṃ suvite mā dhā iti sahiraṇyaṃ dhrauvam ājyaṃ pātrīsthaṃ barhiṣy āsannaṃ tānūnaptraṃ samavamṛśya
5.8.3	upaspṛśyāgreṇāhavanīyaṃ parītyāṃśūn upaspṛśanto rājānam āpyāyayante / amśur amśuṣ ṭe deva somā pyāyatām indrāyaikadhanavide / ā tubhyam indraḥ pyāyatām ā tvam indrāya pyāyasva / ā pyāyayāsmān sakhīn sanyā medhayā svasti te / deva soma sutyām udṛcam aśīyeti
5.8.4	yam ādityā amśum ā pyāyayanti yamakṣitim akṣitayaḥ pibanti / tena no rājā varuṇo bṛhaspatir ā pyāyayantu bhuvanasya gopāḥ // ity urāṃsy abhimṛśya
5.8.5	upaspṛśya dakṣiṇottānān pāṇīn prastare nidhāya nihnuvate savyottānān aparāhṇe / eṣṭā rāyaḥ preṣe bhagāya ṛtamṛtavādibhyo namo dyāvāpṛthivībhyām iti
5.8.6	āpyāyanaprabhṛty upasadyupasadi saṃsthitāyām
5.9.1	apravargyaḥ prathamayajñaḥ
5.9.2	vikalpaḥ śrotriyasya
5.9.3	uttareṇa gārhapatyam
5.9.4	mahāvīrapātreṣu sādyamāneṣu pūrvayā dvārā śālāṃ prapadya / uttareṇāhavanīyaṃ kharau pātrāṇi ca gatvā / paścād upopaviśya / hotar abhiṣṭuhīty uktaḥ / anavānam ekaikāṃ sapraṇavām abhiṣṭauti
5.9.5	brahma jajñānaṃ prathamaṃ purastād vi sīmataḥ suruco vena āvaḥ / sa budhnyā upamā asya viṣṭhāḥ sataś ca yonim asataś ca vi vaḥ
5.9.6	iyaṃ pitre rāṣṭry ety agre prathamāya januṣe bhūma neṣṭhāḥ / tasmā etaṃ surucaṃ hvāramahyaṃ gharmaṃ śrīṇanti prathamasya dhāseḥ
5.9.7	abhi tyaṃ devaṃ savitāram oṇyoḥ kavikratum / arcāmi satyasavaṃ ratnadhām abhi priyaṃ matiṃ kavim / ūrdhvā yasyāmatir bhā adidyutat savīmani / hiraṇyapāṇir amimīta sukratuḥ kṛpā svastṛpā svar iti vā
5.9.8	añjanti yam iti bile 'jyamāne
5.9.9	saṃ sīdasveti sādyamāne
5.9.10	bhavā no 'gne sumanās tapo ṣv agne yo naḥ sanutya ity aṅgāreṣūpohyamāneṣu
5.9.11	kṛṇuṣva pāja iti pañca
5.9.12	pari tvā girvaṇo 'dhi dvayoḥ
5.9.13	śukraṃ te arhan bibharṣi
5.9.14	pataṅgam aktaṃ srakve drapsasyeti sūkte
5.9.15	pavitraṃ ta iti dve
5.9.16	vi yat pavitraṃ dhiṣaṇā atanvata gharmaṃ śocantaṃ praṇaveṣu vibhrataḥ / samudre antarāyavo vicakṣaṇaṃ trir ahno nāma sūryasya manvata
5.9.17	ayaṃ vena iti sūktaṃ nāke suparṇam ity uddhṛtya
5.9.18	gaṇānāṃ tveti sūktam
5.9.19	bṛhad vadema vidathe suvīrā iti vīrakāmāyai vīraṃ dhyāyāt
5.9.20	kā rādhad iti nava
5.9.21	ā no viśvābhir ūtibhir iti tisraḥ
5.9.22	prātar yāvāṇeti pūrvāhṇe sūktam
5.9.23	ā bhātīty aparāhṇe
5.9.24	sarvam īḍedyāvīyam utsṛjya vācam
5.9.25	uttamāṃ pariśiṣya rucito gharma ity ukte 'rūrucad ity abhiṣṭutya
5.9.26	uttamayā paridhāya
5.9.27	upaspṛśyotthāyāvakāśānām anuvākena mahāvīram upasthāyopaspṛśyopaviśati
5.10.1	upa hvaya iti gavyāhūyamānāyām
5.10.2	hiṃkṛṇvatīty āyatyām
5.10.3	abhi tvā deva savitar ity abhidhīyamānāyām
5.10.4	samī vatsaṃ saṃ vatsa ivety upasṛjyamānāyām
5.10.5	yas te stana iti stanaṃ vatse 'bhipadyamāne
5.10.6	gaur amīmed ity unnīyamāne
5.10.7	namased upa sīdata saṃjānānā ity upasīdati
5.10.8	dohena gāṃ duhanti saptā daśabhir ātmanvat / samiddho agnir aśvinā tapto vāṃ gharma ā gatam / duhyante gāvo vṛṣaṇeha dhenavo dasrā madanti kāravaḥ // samiddho agnir vṛṣaṇā rayir divas tapto gharmo duhyate vāmiṣe madhu / vayaṃ hi vāṃ purutamāso aśvinā havāmahe sadhamādeṣu kāravaḥ // tad u prayakṣatamam iti duhyamānāyām
5.10.9	adhukṣad uttiṣṭha brahmaṇaspata ity uttiṣṭhati
5.10.10	upa drava payasā godhugo ṣu mā gharme siñca paya usriyāyāḥ / vi nākam akhyat savitā damūnā anu dyāvāpṛthivī supraṇīte // ity āhriyamāṇayoḥ payasoḥ
5.10.11	ā sute siñcata śriyam ā nūnam aśvinor ṛṣir ity āsicyamānayoḥ
5.10.12	ud u ṣya devaḥ savitā hiraṇyayety udyamyamāne
5.10.13	karmaviparyāse yathākarma
5.10.14	praitu brahmaṇaspatir iti pravrajatsu
5.10.15	nāke suparṇam ity anusaṃyan
5.10.16	hotṛṣadana upaviśya
5.10.17	gharmasya yaja ity uktaḥ
5.10.18	ubhā pibatam / tapto vāṃ gharmo nakṣati svahotā pra vām adhvaryuś carati prayasvān / madhor dugdhasyāśvinā tanāyā vītaṃ pātaṃ payasa usriyāyāḥ // iti samastābhyāṃ vaṣaṭkṛtya
5.10.19	gharmasyāgne vīhīty anuvaṣaṭkarotīti pūrvāhṇe
5.10.20	athāparāhṇe
5.10.21	asya pibatam / yad usriyāsv āhutaṃ ghṛtaṃ payo 'yaṃ su vām aśvinā bhāga ā gatam / mādhvī dhartārā vidathasya satpatī taptaṃ gharmaṃ pibataṃ rocane divaḥ // iti samastābhyāṃ vaṣaṭkṛtya
5.10.22	tathaivṣnuvaṣaṭkṛtya
5.10.23	svāhākṛtaḥ śucir deveṣu gharmo yo aśvinoś camaso devapānaḥ / tam īṃ viśve amṛtāso juṣāṇā gandharvasya pratyāsnā rihanti // ity abhiṣṭutya
5.10.24	sakhe sakhāyam ity āyati
5.10.25	gandharva ittheti sādyamāne
5.10.26	taṃ ghem ittheti prāgāthikām āvartsyati
5.10.27	havir haviṣma iti purā homāt
5.10.28	prāṇabhakṣo hotuḥ
5.10.29	pratyakṣo yajamānasya
5.10.30	dadhigharme ca
5.10.31	hutaṃ havir madhu havir indratame 'gnāv aśyāma te deva gharma madhumato vājavataḥ pitumata iti bhakṣamantraḥ
5.10.32	saṃsādyamāneṣu mahāvīrapātreṣu / ā yasmin sapta vāsavā rohanti pūrvyā ruhaḥ / ṛṣir hi dīrghaśruttama indrasya gharmo atithiḥ // ity abhiṣṭutya
5.10.33	sūyavasād iti paridhāya
5.10.34	upaspṛśyotsṛjyate
5.10.35	sutye vāhany āgnīdhrīye pravargyaḥ stute bahiṣpavamāne mādhyandine ca
5.10.36	prastare nihnutya / upasadā caranti sapravargye pravargyaṃ saṃsthāpya
5.11.1	upasadyāyeti pūrvāhṇe tisraḥ sāmidhenīr anavānam ekaikāṃ sapraṇavāṃ tris trir āha
5.11.2	imāṃ me 'gne samidham iti tisro 'parāhṇe
5.11.3	tṛtīyena pūrvasyā vacanenottarāṃ saṃdhāyāvasyati
5.11.4	agnim āvaha somam āvaha viṣṇum āvaheti praṇavena saṃdhāya
5.11.5	srugādāpanena srucāv ādāpya
5.11.6	upāṃśu yajati
5.11.7	agnir vṛtrāṇi ya ugra iva / tvaṃ soma kratubhir aṣāḍhaṃ yutsu / yaḥ pūrvyāya tam u stotāraḥ
5.11.8	yāvad ādiṣṭaṃ kuryāt
5.11.9	viparyāso 'parāhṇe yājyāpuronuvākyānām
5.11.10	imāṃ me agne samidham iti dvitīye 'hani pūrvāhṇe tisraḥ sāmidhenīḥ
5.11.11	upasadyāyety aparāhṇe
5.11.12	yathā prathame tathā tṛtīye
5.11.13	svakālās tu vivardheran
5.11.14	aharahar vā viparyāsaḥ
5.11.15	upavasathe prātar ubhe caraṇe saṃsthāpya
5.12.1	agnipraṇayanam apravargye
5.12.2	mahāvīrapātrodvāsanaṃ sapravargye
5.12.3	tatra prastotā sāma gāyati
5.12.4	tatra hotur nidhanopāyaḥ
5.12.5	vyākhyātam agnipraṇayanam
5.13.1	havirdhānapravartanāyāmantritaḥ
5.13.2	dakṣiṇasya havirdhānasyottaraṃ vartmottarasya ca dakṣiṇam antareṇa tiṣṭhan havirdhānābhyāṃ pravartyamānābhyām ity uktaḥ
5.13.3	apeto janyaṃ bhayam anyajanyaṃ ca vṛtrahan / apa cakrā avṛtsata // iti dakṣiṇena prapadena pratyañcaṃ logam apāsya
5.13.4	pretāṃ yajñasyeti tiṣṭhann anūcya
5.13.5	dyāvā naḥ pṛthivī imaṃ tayor id ghṛtavad yame iveti dakṣiṇasyottaraṃ vartmopaniśrito 'nusaṃyan
5.13.6	adhi dvayor iti cchadiṣyādhīyamāne
5.13.7	viśvā rūpāṇi pratīti pariśrīyamāṇayoḥ
5.13.8	ā vām upastham iti nabhyasthayoḥ
5.13.9	karmaviparyāse yathākarma
5.13.10	pari tvā girvaṇa iti paridhāya
5.13.11	yatra tiṣṭhan prathamām anvavocat tat sthitvotsṛjyate
5.14.1	miteṣu yajñāgāreṣv agnīṣomau praṇayanti
5.14.2	tatprabhṛtyānubandhyāyāḥ saṃsthānād antareṇa cātvālotkarau tīrtham
5.14.3	tena prapadya
5.14.4	uttareṇāgnīdhrīyaṃ dhiṣṇyaṃ sadaś ca gatvā
5.14.5	uttareṇādhvaryū yajñapātrāṇi ca pūrvayā dvārā śālāṃ prapadya
5.14.6	śālāmukhīyasya paścād upaviśya
5.14.7	agnīṣomābhyāṃ praṇīyamānābhyām ity uktaḥ
5.14.8	sāvīr hi deva prathamāya pitre varṣmāṇam asmai varimāṇam asmai / athāsmabhyaṃ savitaḥ sarvatātā divediva ā suvā bhūri paśvaḥ // ity āsīno 'nūcya
5.14.9	uttiṣṭha brahmaṇaspate
5.14.10	praitu brahmaṇaspatiḥ
5.14.11	hotā deva upa tvāgna iti tṛcau
5.14.12	bhūtānāṃ garbham ādadha iti garbhakāmāyai garbhaṃ dhyāyād uttareṇa sado 'nusaṃyan
5.14.13	āgnīdhrīye 'gniṃ nidadhati
5.14.14	agne juṣasvety āhutau hūyamānāyām
5.14.15	uttareṇāgniṃ somo jigātīti tisro 'nusaṃyan
5.14.16	upa priyam ity āhavanīye huyamānāyām
5.14.17	tam asya rājeti prapādyamāne
5.14.18	antaś ca prāg ity anuprapadya
5.14.19	dakṣiṇe havirdhāne rājani sanna uttarato dakṣiṇā tiṣṭhañchyeno na yoniṃ gaṇānāṃ tvā astabhnād dyām
5.14.20	evā vandasveti paridhāya
5.14.21	savyāvṛddhavir dhānayoḥ pūrvasyāṃ dvāry upaviśati
5.14.22	aparayā dvārā prapādyamāne 'nusameti hotā
5.14.23	samānam anuvacanam
5.14.24	dakṣiṇāvṛd aparayā dvārā niṣkramya savyāvṛd uttareṇa havirdhāne gatvā tatraiva upaviśati
5.15.1	agnīṣomīyeṇopavasathe paśunā yajate
5.15.2	yūpāyājyam ānāyety ukto 'ñjanti tvām ity anvāha
5.15.3	ucchrīyamāṇāyety ukta ucchrayasva vanaspate samiddhasya śrayamāṇaḥ purastāj jāto jāyata ūrdhva ū ṣu ṇa ūrdhvo naḥ
5.15.4	parivīyamāṇāyety ukto yuvā suvāsā iti paridhāya tiṣṭhann anvāhāgnimanthanīyāḥ
5.15.5	yajñena yajñam iti paridhāya sāmidhenīr anvāha
5.15.6	paśudevatām āvāhyānantaraṃ vanaspatim
5.15.7	adhvaryū saṃmṛśya tiṣṭhati
5.15.8	mitrāvaruṇayos tvā praśāstoḥ praśiṣā prayacchāmi yajñasyāriṣṭyā iti yajamāno maitrāvaruṇāya daṇḍaṃ prayacchati
5.15.9	tenaiva mantreṇa yathārthaṃ pratigṛhya dakṣiṇena hotāraṃ dakṣiṇāvṛt pūrvaḥ pratipadyate
5.15.10	uttareṇa havir dhāne dakṣiṇenāgnīdhrīyaṃ dhiṣṇyaṃ gatvā pūrvayā dvārā sadaḥ prapadya svasya dhiṣṇyasya paścād upaviśyaikādaśa prayājān yajati
5.16.1	praiṣā maitrāvaruṇasya
5.16.2	sapraiṣe ca puronuvākhyāḥ
5.16.3	tathānuvacanāni
5.16.4	prahāṇas tiṣṭhan daṇḍe parākramya samidhaḥ preṣyety ukto hotā yakṣad agniṃ samidheti preṣyati
5.16.5	āpriyaḥ prayājayājyā yad ārṣeyo yajamānaḥ
5.16.6	samiddho adya manuṣa iti vā sarveṣām
5.16.7	svā tu nārāśaṃsī tat prayājasya
5.16.8	daśabhiś caritvā pary agnaya ity ukto 'gnir hotā no adhvara iti tisro 'nvāha
5.16.9	upapreṣya hotar ity ukto 'jaid agnir ity upapraiṣam āha
5.16.10	ukta upapraiṣe 'dhriguṃ hotā
5.17.1	daivyāḥ śamitāra uta ca manuṣyā ārabhadhvam upanayata medhyā dura āśāsānā medha patibhyāṃ medham
5.17.2	prāsmā agniṃ bharata stṛṇīta barhir anv enaṃ mātā manyatām anu pitānu bhrātā sagarbhyo 'nu sakhā sayūthyaḥ
5.17.3	udīcīnāṁ asya pado nidhattāt sūryaṃ cakṣur gamayatād vātaṃ prāṇam anvavasṛjatād antarikṣam asuṃ diśaḥ śrotraṃ pṛthivīṃ śarīram
5.17.4	ekadhāsya tvacam ācchyatāt purā nābhyā apiśaso vapām utkhidatād antarevoṣmāṇaṃ vārayadhvāt
5.17.5	śyenam asya vakṣaḥ kṛṇutāt praśasā bāhū śalā doṣaṇī kaśyapevāṃsāc chidre śroṇī kavaṣorū srekaparṇāṣṭhīvantā
5.17.6	ṣaḍviṃśatir asya vaṅkrayas tā anuṣṭhyoccyāvayatād gātraṃ gātram asyānūnaṃ kṛṇutāt
5.17.7	ūvadhyagohaṃ pārthivaṃ khanatāt
5.17.8	asnā rakṣaḥ saṃsṛjatāt
5.17.9	vaniṣṭum asya mā rāviṣṭorūkaṃ manyamānā ned vas toke tanaye ravitā ravac chamitāra ity adhrigau navama ucchvāsaḥ
5.17.10	adhrigo śamīdhvaṃ suśami śamīdhvaṃ śamīdhvam aghrigo3 iti triḥ paridhāyopāṃśu japaty ubhāv apāpaś ceti
5.17.11	na paśuṃ saṃjñapyamānam īkṣeta
5.17.12	pṛṣad ājyāvekṣaṇaṃ prāyaścittam
5.17.13	ṛcaṃ vā vaiṣṇavīṃ japet
5.18.1	stokebhya ity ukto juṣasva saprathastamam imaṃ no yajñam iti ca sūktam anvāha
5.18.2	svāhākṛtibhya ity ukto hotā yakṣad agniṃ svāhājyasyeti preṣyati
5.18.3	āprīṇām uttamā yājyā
5.18.4	antareṇottamaṃ prayājaṃ vapāṃ ca vāgyamanam
5.18.5	nājyabhāgau yajati
5.18.6	vṛdhanvantau vā
5.18.7	darśapaurṇamāsikā nigamās teṣu nigacchataḥ
5.18.8	na praiṣeṣu
5.18.9	agnīṣomāv imam iti vapāyāḥ puronuvākyā
5.18.10	hotā yakṣad agnīṣomāv iti praiṣaḥ
5.18.11	yuvam etānīti yājyā
5.18.12	yathāprapannam upaniṣkramyedam āpa iti tṛcena cātvāla upaspṛśyotsṛjyete
5.19.1	paśupuroḍāśāyāmantritāv āgnīdhrīyam uttareṇa hotuś ca gatvā yathādhiṣṇyam upaviśataḥ
5.19.2	paśv arthāni vibhavād arthaṃ sādhayanti
5.19.3	puroḍāśaḥ sviṣṭakṛt samavāye 'pi
5.19.4	atulyānām anūhena
5.19.5	na nigamāḥ santi paśutantre codyamānānām
5.19.6	agnīṣomā yo 'dyeti puroḍāśasya puronuvākyā
5.19.7	hotā yakṣad agnīṣomāv it praiṣaḥ
5.19.8	agnīṣomā piptṛtam iti yājyā
5.19.9	iḍām agna iti sviṣṭakṛtaḥ puronuvākyā
5.19.10	hotā yakṣad agniṃ puroḍāśasyeti praiṣaḥ
5.19.11	agniṃ sudītim iti yājyā
5.19.12	iḍām upahūya paśunā caranti
5.19.13	manotāyai haviṣa ity uktas tvaṃ hy agne prathamo manoteti manotāsūktam anvāha
5.19.14	agnīṣomā ya āhutam iti paśoḥ puronuvākyā
5.19.15	hotā yakṣad agnīṣomāv iti praiṣaḥ
5.19.16	agnīṣomā haviṣa ity ardharce yājyāyā viramatyā vasāhomāt
5.19.17	hute vaṣaṭkaroti
5.19.18	devebhyo vanaspata iti vanaspateḥ puronuvākyā
5.19.19	hotā yakṣad vanaspatim iti praiṣaḥ
5.19.20	vanaspate raśanayeti yājyā
5.19.21	piprīhi devān iti sviṣṭakṛtaḥ puronuvākyā
5.19.22	hotā yakṣad agniṃ sviṣṭakṛtam iti praiṣaḥ
5.19.23	anigadā yājyā
5.19.24	iḍām upahūyaikādaśānuyājān yajati
5.20.1	devaṃ barhiḥ sudevaṃ devair ity anavānaṃ preṣyati
5.20.2	yathā cāturmāsyeṣu tathā yajati
5.20.3	aṣṭamaṇavamāv antareṇāgantū
5.20.4	devo vanaspatir vasuvane vasudheyasya vetu / devaṃ barhir vāritīnāṃ vasuvane vasudheyasya vetu
5.20.5	sūktā preṣyety ukto 'gnim adya hotāram iti sūktavāka praiṣam āha
5.20.6	saumikaṃ savanīye
5.20.7	śaṃyor ukte yathāprapannam upaniṣkramyotsṛjyate maitrāvaruṇaḥ
5.20.8	śālāṃ hotā gatvā patnīsaṃyājāntaṃ naktaṃ saṃsthāpayati saṃsthāpayati
6.1.1	vyākhyāto 'gnīṣomīyaḥ prakṛtiḥ paśūnām
6.1.2	ārṣam āmnānaṃ mantrāṇāṃ prakṛtau
6.1.3	yathārtham uttarasyāṃ tatāv arthavikārasyotpattirūpeṇānabhidhānāc chabda vikāram ūhaṃ bruvate
6.1.4	ṛkṣu vikāro na vidyate
6.1.5	yajamānābhyāṃ yajamānebhyaḥ / medhapataye medhapatibhyaḥ / medhau medhān / ādad ādan / ghastu ghasantu / aghasad aghasan / aghad akṣann iti vā / rabhīyāṃsāv iva rabhīyasa iva / agrabhīd agrabhīṣuḥ / avīvṛdhatāvīvṛdhanta / aśyāsuḥ / ṛdhyāsuḥ / acīkametām acīkamanta / ity arthabhedāc chabdavikāraḥ
6.1.6	barhiś cakṣuḥ śrotraṃ prāṇo 'sus tvaṅ nābhir ūṣmā jñātināmāni śyenaṃ śalā kaśyapā kavaṣā srekaparṇovadhya goham asneti yathāsamāmnātam
6.1.7	codanāsaṃdehe ca
6.1.8	śeṣabhūtāny apūrvāṇi
6.1.9	āyanigadāś ca
6.1.10	ekadhaikadhā ṣaḍviṃśatiḥ ṣaḍviṃśatir iti samāsena vā
6.1.11	eṣa saṃkhyānyāyaḥ
6.1.12	ekadevatadvidevatayoś ca bahuvat
6.1.13	puṃvan mithuneṣu samānyām
6.1.14	apy anyatarasyām
6.1.15	evety akāreṇa saṃdhānaṃ devatānāmadheyasya svarāder dvidevatyasya
6.1.16	sakṛd badhnan paśubhede
6.1.17	sūpasthāś ca
6.1.18	udag ayanasyādy antayor aindrāgno nirūḍha paśubandhaḥ
6.1.19	sāṃvatsaro vā
6.1.20	kāmyā bahavaḥ
6.1.21	agnipraṇayanādayo hṛdayaśūlāntāḥ paśavo 'gnīṣomīyasavanīyau parihāpya
6.1.22	āgnāvaiṣṇavī ca yakṣyamāṇasya
6.1.23	nirvacanaṃ cāśiṣam
6.1.24	anyatra cāgnīṣomīyāt sūktavāke nāmagrahaṇam
6.1.25	prātaranuvākaprabhṛty ādipradiṣṭāni śastrānuvacanayoḥ sūktāni
6.1.26	ekāṃ pratīyād anyatra
6.2.1	mahārātre prātar anuvākāyāmantrito 'greṇāgnīdhrīyaṃ dhiṣṇyaṃ tiṣṭhan prapado japati
6.2.2	bhūḥ prapadye bhuvaḥ prapadye svaḥ prapadye bhūr bhuvaḥ svaḥ prapadya oṃ prapadye vācam ṛcaṃ prapadye mano yajuḥ prapadye sāma prāṇaṃ prapadye cakṣuḥ śrotraṃ prapadye namo devebhyo namo devatābhyo namo mahate devāya namo gandharvāpsarobhyo namaḥ sarpadevajanebhyo namo bhūtāya namo bhaviṣyate namaḥ pitṛbhyaḥ pratinamaskārebhyo vo 'pi namaḥ
6.2.3	diśo yathārūpam upatiṣṭhate
6.3.1	asyāṃ me prācyāṃ diśi sūryaś ca candraś cādhipatī sūryaś ca candraś ca maitasyai diśaḥ pātāṃ sūryaṃ ca candraṃ ca sa devatānām ṛcchatu yo no 'to 'bhidāsatīti prācīm
6.3.2	asyāṃ me dakṣiṇasyāṃ diśi yamaś ca mṛtyuś cādhipatī yamaś ca mṛtyuś ca maitasyai diśaḥ pātāṃ yamaṃ ca mṛtyuṃ ca sa devatānām ṛcchatu yo no 'to 'bhidāsatīti dakṣiṇām
6.3.3	asyāṃ me pratīcyāṃ diśi mitraś ca varuṇaś cādhipatī mitraś ca varuṇaś ca maitasyai diśaḥ pātāṃ mitraṃ ca varuṇaṃ ca sa devatānām ṛcchatu yo noj ato 'bhidāsatīti pratīcīm
6.3.4	asyāṃ ma udīcyāṃ diśi somaś ca rudraś cādhipatī somaś ca rudraś ca maitasyai diśaḥ pātāṃ somaṃ ca rudraṃ ca sa devatānām ṛcchatu yo no 'to 'bhidāsatīti savyāvṛd udīcīm
6.3.5	asyāṃ ma ūrdhvāyāṃ diśi bṛhaspatiś ca indraś cādhipatī bṛhaspatiś ca indraś ca maitasyai diśaḥ pātāṃ bṛhaspatiṃ cendraṃ ca sa devatānām ṛcchatu yo no 'to 'bhidāsatīti prāṅ ūrdhvām
6.3.6	asmin ma antarikṣe vāyuś ca vṛṣṭiś cādhipatī vāyuś ca vṛṣṭiś ca maitasyai diśaḥ pātāṃ vāyuṃ ca vṛṣṭiṃ ca sa devatānām ṛcchatu yo no 'to 'bihdāsatīty antarikṣam
6.3.7	asyāṃ me pṛthivyām agniś cānnaṃ cādhipatī agniś cānnaṃ ca maitasyai diśaḥ pātām agniṃ cānnaṃ ca sa devatānām ṛcchatu yo no 'to 'bhidāsatīti pṛthivīm
6.3.8	bṛhadrathantare ma ūrū vāmadevyam ātmā yajñāyajñīyaṃ pratiṣṭhā bhūr ahaṃ bhuvar ahaṃ svar aham aśmāham aśmākhaṇaḥ sutrāmāṇam iti japitvā dakṣiṇāvṛd āgnīdhrīye bhūr bhuvaḥ svaḥ svāhāgnaye svāhoṣase svāhāśvibhyāṃ svāhāśvibhyāṃ svāhā sarasvatyai svāhā juṣāṇāni mahāṃsi savanāny ājyasya vyantu svāheti sruveṇa hutvā savyāvṛddhavir dhānayoḥ pūrvasyāṃ dvāry upaviśati
6.3.9	devebhyaḥ prātaryāvabhya ity ukto hiṃkṛtya madhyamayā vācā prātaranuvākam anvāha
6.3.10	trīṇi padāni samasya paṅktīnām avasyed dvābhyāṃ praṇuyāt
6.3.11	āporevatīm anūcya / āgneyaṃ gāyatraṃ kratum
6.4.1	uparayanto adhvaram / agnim īḍe purohitam / agniṃ dūtaṃ vṛṇīmahe / aśvaṃ na tveti daśa / juṣasva saprathastamam / abhi tvā gotamā girā / agnir hotā purohitaḥ / dūtaṃ vaḥ / agne mṛḍa / arcantas tvā / agniṃ stomena / upasadyāya / ime viprasya / samidhāgnim / agniṃ hinvantu / prāgnaye vācam / tvam agne yajñānām iti ṣaḍviṃśatiḥ
6.4.2	athānuṣṭubham
6.4.3	te te agna ity ekā / hotājaniṣṭa / tvaṃ hi kṣaitavad iti nava / agne kadā ta ānuṣag iti pañca
6.4.4	atha traiṣṭubham
6.4.5	sasasya yad iti pañca / yo martyeṣv iti trīṇi / pra vo devam iti pañca sūktāni / agre bṛhann iti ca sapta / aganma mahā
6.4.6	atha bārhatam
6.4.7	enā vaḥ / pra vo yahvam / agne vivasvad iti dvādaśa / sakhāyas tvety aṣṭau / adarśīti catasraḥ / samiddhaś cid iti tisraḥ / ayam agniḥ suvīryasya
6.4.8	athauṣṇiham
6.4.9	tvām agne manīṣiṇaḥ / īḍiṣvā hi / puru tvā
6.4.10	atha jāgatam
6.4.11	vediṣada iti sapta / eti pra hotā / yajñena vardhata / janasya gopāḥ
6.4.12	atha pāṅktam
6.4.13	agniṃ taṃ manye
6.5.1	athoṣasyaṃ gāyatram
6.5.2	kas ta uṣa iti tisraḥ / prati ṣyā sūnarī
6.5.3	athānuṣṭubham
6.5.4	uṣo bhadrebhiḥ
6.5.5	atha traiṣṭubham
6.5.6	upo ruruca iti catvāri
6.5.7	atha bārhatam
6.5.8	praty u adarśi / saha vāmena
6.5.9	athauṣṇiham
6.5.10	uṣas tac citram iti tisraḥ
6.5.11	atha jāgatam
6.5.12	etā u tyā iti catasraḥ
6.5.13	atha pāṅktam
6.5.14	mahe naḥ
6.6.1	athāśvinaṃ gāyatram
6.6.2	aśvinā yajvarīr iṣa iti tisraḥ / prātaryujeti catasraḥ / āśvināv aśvāvatyeti tisraḥ / eṣo uṣāḥ / gomadūṣv iti dve / dūrād iheveti ṣaṭtriṃśat / udīrāthām / ā me havam
6.6.3	athānuṣṭubham
6.6.4	ā no viśvābhir ūtibhiḥ / yad adya sthaḥ parāvatīti sūkte
6.6.5	atha traiṣṭubham
6.6.6	ā bhātīti sūkte / nāsatyābhyām iti trīṇi / vasū rudreti tisraḥ / yuvo rajāṃsīti sūkte / taṃ yuñjāthām iti sūkte / grāvāṇeva / dhenuḥ pratnasya / ka u śravad iti sūkte / stuṣe nareti sūkte parihāpya pañcapadām / ā vāṃ ratho rodasī badbadhāna iti pañca sūktāni
6.6.7	atha bārhatam
6.6.8	imā u vāṃ diviṣṭayaḥ / ayaṃ vāṃ madhumattama iti prathamā tṛtīyā pañcamī ca
6.6.9	athauṣṇiham
6.6.10	yuvor u ṣū ratham iti pañca
6.6.11	atha jāgatam
6.6.12	triś cin no 'dya / īḍedyāvīyam / ghoṣāṃ ca saputrām
6.6.13	atha pāṅktam
6.6.14	prati priyatamam iti
6.6.15	uttamayā paridhāyotsṛjya vācam / ayā vājam iti japati
6.6.16	iti sāhasraḥ prātaranuvākaḥ
6.6.17	chando'nantareṇa vā pratipatsamārohaṇīyānāṃ caitasya samāmnāyasya trīṇi ṣaṣṭiśatāni
6.6.18	ūrdhvaṃ vā śatād yathākāmī
6.6.19	pāṅktāni nāntariyāt
6.6.20	purodayād upāṃśuṃ hoṣyantīti sa kālaḥ paridhānasya
6.6.21	āntaryāmād vāgyamanam
6.7.1	apa iṣya hotar ity uktaḥ pra devatreti dvādaśīṃ parihāpya
6.7.2	navānūcyaikādaśīm āhutāv apsu hūyamānāyām
6.7.3	āvṛttāsu daśamīm
6.7.4	prati yad āpa iti dṛśyamānāsu
6.7.5	sam anyā iti samāyatīṣu
6.7.6	āpo na devīr iti hotṛcamase 'vanīyamānāsu
6.7.7	ā dhenava ity āyatīṣu sarvām uktvā praṇavenāvasyati
6.7.8	adhvaryav aiṣīr apā3 ity adhvaryuṃ pṛcchati
6.7.9	uteva namnamur iti pratyāha
6.7.10	pratyukto nigadaṃ tāsv adhvaryav ādhāvendrāya somam ūrjasvantaṃ payasvantaṃ madhumantaṃ vṛṣṭivaniṃ vasumate rudravata ādityavata ṛbhumate vibhumate vājavate bṛhaspatimate viśvadevyāvate / yasya pītvā mada indro vṛtrāṇi jaṅghanat / pra sa janyāni tāriṣaḥ // ambaya ity adhyardhām anūcya / upotthāyādhvaryum anvāvṛtyottarām adhyardhām anūcya / upottamāṃ ca sūktasya / uttamayā paridhāya / paryāvṛtyopaviśati
6.8.1	prāṇaṃ me pāhi prāṇaṃ me jinva svāhā tvā subhava sūryāyety upāṃśuṃ hūyamānam anuprāṇiti
6.8.2	apānaṃ me pāhy apānaṃ me jinva svāhā tvā subhava sūryāyety antaryāmam anvavāniti
6.8.3	uttareṇāhavanīyaṃ bahiṣpavamānena stuvate
6.8.4	dakṣiṇato brahmā maitrāvaruṇaś copaviśya
6.8.5	brahman stoṣyāmaḥ praśāstar ity uktau
6.8.6	āyuṣmatya ṛco mā gāta tanūpāḥ sāmnaḥ stuta devasya savituḥ prasava iti japitvā
6.8.7	oṃ stuteti
6.8.8	prasavaḥ sarveṣāṃ stotrāṇām
6.8.9	asato mā sad gamaya tamaso mā jyotir gamayāntān mānantaṃ gamaya mṛtyor māmṛtaṃ gamayeti yajamānaḥ pavamānān upasariṣyan
6.8.10	śyeno 'si patvā gāyatracchandā anu tvārabhe svasti mā saṃpārayāsya yajñasyoṭṭacam iti stute bahiṣpavamāne
6.8.11	suparṇo 'si patvā triṣṭupchandā iti mādhyandine
6.8.12	sakhāsi patvā jagacchandā ity ārbhave
6.8.13	samāna udarkaḥ
6.8.14	upahūtā devā asya somasya pavamānasya vicakṣaṇasya bhakṣa upa māṃ devā hvayantām asya somasya pavamānasya vicakṣaṇasya bhakṣe manasā tvā bhakṣayāmi vācā tvā bhakṣayāmi prāṇena tvā bhakṣayāmi cakṣuṣā tvā bhakṣayāmi śrotreṇa tvā bhakṣayāmīti stute bahiṣpavamāne hotā
6.9.1	āgneyaḥ savanīyaḥ
6.9.2	aindrāgno vā
6.9.3	aikādaśinā vā
6.9.4	ekayūpeṣv aikādaśineṣv āvartate parivyayaṇīyā raśanā pṛthaktvāt tris triḥ
6.9.5	nānāyūpeṣu
6.9.6	agniṣṭhe parivyayaṇīyām uktvā navasu sapta saptāha
6.9.7	ekādaśe 'ntareṇa parivyayaṇīyāṃ pragāthaṃ ca yān vo nara iti ca sūktaśeṣam anvāha
6.9.8	uttamayopaśayam anumantrayate
6.9.9	pūrvedyur ucchriteṣv aparivīyamāṇeṣu pūrvayā paridadhyāt
6.9.10	saṃtānārtho vārdharcenaiva kāṅkṣet
6.9.11	samānajātīyā anusamiyāt
6.9.12	yathottame tathohena
6.9.13	paśudevatām āvāhya vanaspatiṃ ca / indraṃ vasumantam āvahendraṃ rudravantam āvahendram ādityavantam ṛbhumantaṃ vibhumantaṃ vājavantaṃ bṛhaspatimantaṃ viśvadevyāvantam āvaheti savanadevatāḥ
6.9.14	nānyeṣu nigamasthāneṣu nigacchanti
6.9.15	sūktavāke vā
6.9.16	adhvaryū saṃmṛśya pravarānupūrvyeṇa pravṛtāhutī juhoti
6.9.17	juṣṭo vāco bhūyāsaṃ juṣṭo vācaspater devi vāg yat te vāco madhumattamaṃ tasmin no adya dhāt svāhā sarasvatyā iti pūrvām
6.9.18	tūṣṇīm uttarām
6.10.1	agne nayeti tisro bhuvo yajñasya pra vaḥ śukrāya pra kārava ity āgneyasya
6.10.2	ā no divo bṛhataḥ parvatād ā sarasvatīṃ devayantaḥ sarasvaty abhi naḥ pāvīravī kanyā pra kṣodasemā juhvānā iti sārasvatasya
6.10.3	tvaṃ soma pra cikitas tvam imā oṣadhīḥ somo dhenuṃ yā te dhāmāni divyaṣāḍhaṃ yutsu yā te dhāmāni havir eṣeti saumyasya
6.10.4	pūṣemā āśāḥ prapathe pathāṃ pathas pathaḥ śukraṃ te yās te pūṣan pūṣā subandhur iti pauṣṇasya
6.10.5	ā daivyā vedhasaṃ bṛhaspatiḥ samajayat sa hi śuciḥ sa suṣṭubhā sa ṛkvatā sa ā no yonim iti bārhaspatyasya
6.10.6	viśve adya maruto viśva ūtī yaṃ devāso 'vatha viśve devāḥ śṛṇuta ye ke ca jmā te hi yajñeṣu yajñiyāsa ūmāḥ stīrṇe barhiṣīti vaiśvadevasya
6.10.7	indraṃ nara indro rājendra kṣatram uruṃ na ā no viśvābhir ūtibhiḥ sajoṣā ā te śuṣmo vṛṣabha ity aindrasya
6.10.8	gomadaśvāvaddhaye naraḥ śucī vo 'rā ived yā vaḥ śarma yūyam asmān iti mārutasya
6.10.9	ubhā vāmā vṛtrahaṇā tā yodhiṣṭaṃ śuciṃ nu gīrbhir vipraḥ pra carṣaṇibhya ity aindrāgnasya
6.10.10	ā no devaḥ savitā trāyamāṇa ā devo yātu savitā yantrair vāmam adya ye te panthā asmabhyaṃ tad diva iti sāvitrasya
6.10.11	astabhnād dyāṃ tat tvā yāmy ava te heḍa evā vandasvemāṃ dhiyaṃ śikṣamāṇasyod uttamaṃ varuṇeti vāruṇasya
6.10.12	ity aikādaśinānām
6.10.13	ye caivaṃdevatāḥ paśavaḥ
6.11.1	indrā nu pūṣaṇety aindrāpauṣṇasya
6.11.2	somāpūṣaṇeti somāpauṣṇasya
6.11.3	saṃ vāṃ karmaṇety aindrāvaiṣṇavasya
6.11.4	nāsatyābhyām ity āśvinasya
6.11.5	viṣṇor nu kam iti vaiṣṇavasya
6.11.6	rātrīti rātryāḥ
6.11.7	bhūriṃ dve iti dyāvāpṛthivīyasya
6.11.8	janīyanta iti tisraḥ sa vāvṛdhe divyaṃ suparṇam / yasya vrataṃ paśavo yanti sarve yasya vratam upatiṣṭhanta āpaḥ / yasya vrate puṣṭipatir niviṣṭas taṃ sarasvantam avase huvema // iti sārasvataḥ
6.11.9	ya imā viśvā bhuvanānīti vaiśvakarmaṇasya caturthīṃ parihāpya
6.11.10	ā te pitar iti raudrasya
6.11.11	ahaṃ rudrebhir iti vāgdevatyasya
6.11.12	tisras tisraḥ pūrvāḥ puronuvākyā vapāyāḥ puroḍāśasya paśos tisras tisra uttarā yājyāḥ
6.11.13	naike paśupuroḍāśaṃ savanīyasya
6.11.14	karma tu nyāyaḥ
6.11.15	sāvitravāgdevatyau copāṃśu
6.11.16	āvartate paśugaṇe manotā
6.11.17	parivyayaṇīyādi vapāntaṃ prātaḥsavane paśukarma kṛtvā niṣkramya tathaivopaspṛśya cātvāle
6.12.1	dhiṣṇyān upasthāya sadaḥ prasarpanti
6.12.2	agreṇa havirdhāne tiṣṭhantas taṃ tam īkṣamāṇāḥ
6.12.3	samrāḍ asi kṛśāno raudreṇānīkena pāhi mā agne pipṛhi mā namas te 'stu mā mā hiṃsīr ity āhavanīyam
6.12.4	raudrādir udarkaḥ
6.12.5	anudarko vā
6.12.6	apijo 'si duvasvān iti mathitvānuprahṛtam
6.12.7	pariṣadyo 'si pavamāna ity āstavam
6.12.8	pratakvāsi nabhasvān iti cātvālam
6.12.9	kavyo 'si havyasūdana iti śāmitram
6.12.10	samuhyo 'si viśvabharā ity utkaram
6.12.11	dakṣiṇāvṛto vibhūr asi pravāhaṇa ity āgnīdhram
6.12.12	prapatsyamānāḥ sadaś copary abhimṛśanti divas pṛṣṭham asi mā mā saṃtāpsīr iti
6.12.13	ṛtasya dvārau mā mā saṃtāptam iti dvāryau saṃmṛśya / uttareṇāgnīdhrīyaṃ dhiṣṇyaṃ gacchanti ye pratyañco dhiṣṇyān atikrāmanti
6.12.14	malimluco 'si sagara ity āsādam acchāvākasya
6.12.15	vahnir asi havyavāhana iti hotur dhiṣṇyam
6.12.16	śvātro 'si pracetā iti maitrāvaruṇasya
6.12.17	tutho 'si viśvavedā iti brāhmaṇācchaṃsinaḥ
6.12.18	uśig asi kavir asīti potuḥ
6.12.19	avasyur asi duvasvān iti neṣṭuḥ
6.12.20	aṃhārir asi bambhārir ity acchāvākasya
6.12.21	śundhyur asi mārjālīya ity avekṣya mārjālīyam
6.12.22	śundhyur asy upasadya iti brahmasadanam
6.12.23	ṛtadhāmāsi svarjyotir ity audumbarīm
6.12.24	samudro 'si viśvavyacā iti sado 'nuvīkṣya
6.12.25	ajo 'sy ekapād iti śālāmukhīyam
6.12.26	ahir asi budhnya iti prājahitam
6.12.27	annadāsy annapatir iti vrataśrapaṇam
6.13.1	agnayaḥ sagarāḥ sagarāḥ stha sagareṇa nāmnā raudreṇānīkena pāta māgnayaḥ pipṛta mā namo vo 'stu mā mā hiṃsiṣṭeti sarvān
6.13.2	adhvano adhipatir asi svasti no 'dyāsmān devayāne pathi stād ity ādityam upasthāya maitrāvaruṇaprabhṛtaya udañco 'cchāvākaṃ parihāpya pūrvayā dvārā sadaḥ prasarpanti
6.13.3	viśve devā anu mā prasarpatendra tridhātu śaraṇaṃ yata indra bhayāmahe sadasaspatim adbhutam iti japanto 'greṇottareṇa sarvān dhiṣṇyān gacchanti
6.13.4	dakṣiṇadhiṣṇyo dakṣiṇadhiṣṇyaḥ pūrvo gatvā svasya svasya dhiṣṇyasya paścād upaviśati
6.13.5	uttareṇa sado gatvā brahmāparayā dvārā sadaḥ prapadya dakṣiṇena maitrāvaruṇaṃ gatvā yathāsanam āste
6.13.6	nāsaṃsthite savane 'parayā dvārā niḥsarpanti
6.13.7	antareṇa hotur maitrāvaruṇasya ca dhiṣṇyāv adhiṣṇyānāṃ visaṃsthitasaṃcaraḥ
6.13.8	uttareṇa svaṃ svaṃ dhiṣṇyaṃ dhiṣṇyavatām
6.13.9	paścārdhenāgnīdhrīyasyodañcaḥ
6.13.10	mārjālīyasya vā dakṣiṇā
6.13.11	avyāvartamānāś ca pratyāyanti
6.13.12	ūrdhvaṃ prātaḥsavanāt samastopasthānaprabhṛtinā prasarpanti
6.13.13	ādityopasthānaṃ rātriparyāyeṣv āśvine ca na vidyate na vidyate
7.1.1	prasṛpya puroḍāśaiḥ savanīyaiś caranti
7.1.2	dhānāvantam iti puronuvākyā
7.1.3	hotā yakṣad indraṃ harivāṁ ity anusavanaṃ praiṣo yathāsamāmnātam
7.1.4	yathāsavanaṃ vitārayati
7.1.5	tenaiva yajaty uddhṛtya hotāyakṣaṃ hotaryajaṃ ca
7.1.6	agne juṣasva no havir iti sviṣṭakṛtaḥ puronuvākyā
7.1.7	hotā yakṣad agniṃ puroḍāśānām ity anusavanaṃ praiṣaḥ
7.1.8	havir agne vīhīti ca yājyā
7.2.1	aindravāyavamaitrāvaruṇāv āśvinaś ca dvidevatyāḥ
7.2.2	vāyav ā yāhi darśatendravāyū ima ity aindravāyavasya puronuvākye
7.2.3	hotā yakṣad vāyuṃ hotā yakṣad indravāyū iti praiṣau
7.2.4	agraṃ piba śatenā na iti yājye
7.2.5	ayaṃ vāṃ mitrāvaruṇeti maitrāvaruṇasya puronuvākyā
7.2.6	hotā yakṣan mitrāvaruṇeti praiṣaḥ
7.2.7	gṛṇānā jamadagnineti yājyā
7.2.8	prātaryujety āśvinasya puronuvākyā
7.2.9	hotā yakṣad aśvineti praiṣaḥ
7.2.10	vāvṛdhāneti yājyā
7.2.11	anavānaṃ dvidevatyānāṃ puronuvākyāḥ praiṣāṃś cāha
7.2.12	tathā yajati
7.2.13	aindravāyavasya nānāpraṇave puronuvākye
7.2.14	yājye nānāvaṣaṭkāre
7.2.15	sakṛt purastājjapo yeyajāmaho 'numantraṇaś ca
7.3.1	aitu vasuḥ purūvasur ity aindravāyavaṃ pratigṛhyorau dakṣiṇe nidhāyānapidhānam anavekṣaṇaṃ ca dvidevatyānām ā śeṣasyāvanayanāt
7.3.2	aitu vasur vidadvasur iti maitrāvaruṇaṃ pratigṛhya dakṣiṇenaindravāyavaṃ hṛtvā dakṣiṇataḥ paścān nidadhāti
7.3.3	aitu vasuḥ saṃyadvasur ity āśvinaṃ pratigṛhya dakṣiṇena pūrvau hṛtvottarataḥpaścān nidadhāti
7.3.4	somasyāgne vīhīty anuvaṣaṭkāraḥ sarvāsu somayājyāsu dvidevatyartuyājān parihāpyādityagrahasāvitragrahau pātnīvataṃ ca
7.3.5	upāṃśu vā pātnīvatasya
7.4.1	unnīyamānebhya ity ukta ā tvā vahantu haraya ity unnīyamānasūktam
7.4.2	hotā yakṣad indraṃ prātaḥ prātaḥsāvasyeti praiṣaḥ
7.4.3	idaṃ te somyaṃ madhv iti yajati
7.4.4	nṛcakṣasaṃ tvā nṛcakṣāḥ pratīkṣa iti hotṛcamasaṃ pratīkṣya vayodhasaṃ tvā vayodhāḥ pratigṛhṇāmīti pratigṛhyoraḥ saṃsparśayati dvidevatyāṃś ca
7.4.5	punar unnītānāṃ hotrakā yajanti
7.4.6	mitraṃ vayam iti maitrāvaruṇaḥ
7.4.7	indra tvā vṛṣabham iti brāhmaṇācchaṃsī
7.4.8	maruto yasyeti potā
7.4.9	agne patnīr iti neṣṭā
7.4.10	ukṣānnāyety āgnīdhraḥ
7.4.11	ayāḍ agnīd ity ukte 'yāḍ ity āgnīdhraḥ
7.4.12	sa bhadram akar yo naḥ somaṃ pāyayiṣyatīti hotā
7.4.13	somaṃ bhakṣayiṣyanto yājñikair nāmadheyair asā upahvayasveti kartāro 'nyo 'nyasminn upahavam icchante
7.4.14	vaṣaṭkartā prathamo bhakṣayati
7.4.15	pratibhakṣitaṃ dvidevatyaśeṣaṃ nārāśaṃsavatāṃ ca grahāṇāṃ hotṛcamase 'vanayati hute tvā bhakṣitam avanayāmy ūrjasvantaṃ devebhya āyuṣmantaṃ mahyam iti
7.4.16	dvir aindravāyavaśeṣasyāvanayanaṃ tatrābhyāvartate mantraḥ
7.4.17	anavasarjanaṃ ca dvidevatyānām ā śeṣasyāvanayanāt
7.5.1	iha vasuḥ purūvasur ity aindravāyavam adhvaryave pragṛhyopahūtau vāyur indravāyū saha prāṇena saha varcasā tayor aham upahūtaḥ saha prāṇena saha varcaseti bhakṣayitvā pragrahaṇamantreṇa punaḥ pragṛhya bhakṣamantreṇa punar bhakṣayati
7.5.2	iha vasur vidadvasur iti maitrāvaruṇaṃ pragṛhya
7.5.3	upahūtau mitrāvaruṇau saha cakṣuṣā saha varcasā tayor aham upahūtaḥ saha cakṣuṣā saha varcaseti bhakṣayitvā
7.5.4	āśvinaṃ pradakṣiṇaṃ śiraḥ paryāhṛtyāvekṣya pratiparyāhṛtyāvekṣya
7.5.5	iha vasuḥ saṃyadvasur ity āśvinaṃ pragṛhya
7.5.6	upahūtau devāv aśvinau saha śrotreṇa saha varcasā tayor aham upahūtaḥ saha śrotreṇa saha varcaseti bhakṣayitvā
7.5.7	upaspṛśyeḍām upahvayate
7.5.8	upodyacchanti camasān
7.5.9	hotṛcamasam anvārabhate
7.5.10	asaṃsparśanaṃ sarvatrājyalepena somasya
7.5.11	upahūya prasthitān bhakṣayanti
7.5.12	tejase tvā brahmavarcasāya bhakṣayāmīti bhakṣamantraḥ prātaḥsavane
7.5.13	ojase tvendriyāya bhakṣayāmīti mādhyandine
7.5.14	prajāyai tvā puṣṭyai bhakṣayāmīti tṛtīyasavane
7.5.15	śaṃ no bhava hṛda ity uro'bhimarśanī bhakṣayitvā
7.5.16	savye pāṇau camasān kṛtvā dakṣiṇenāpyāyayanti
7.5.17	ā pyāyasva sametu ta ity āpyāyanī prātaḥsavane
7.5.18	saṃ te payāṃsīty uttarayoḥ
7.5.19	prasthitān āpyāyayanti
7.5.20	ājye marutvatīye ca
7.5.21	ājyapraugayor nārāśaṃsā niṣkevalyamarutvatīyayor vaiśvadeve ca
7.5.22	devo 'si narāśaṃso yat te medhaḥ svarjyotis tasya ta ūmaiḥ pitṛbhir bhakṣitasyopahūtasyopahūto bhakṣayāmīti bhakṣamantraḥ prātaḥsavane nārāśaṃsānām
7.5.23	ūrvair iti mādhyandine vikāraḥ
7.5.24	kāvyair iti tṛtīyasavane
7.6.1	acchāvākaḥ sīdety ukto 'greṇa sada uttareṇa srutim upaviśya puroḍāśaṃ pratigṛhyācchāvāka vadasvety ukto 'cchā vo agnim avasa iti tisro 'nvāha
7.6.2	praṇavān nigadam
7.6.3	yajamāna hotar adhvaryo 'gnīd brahman potar neṣṭar utopavaktar iṣeṣayadhvam ūrjorjayadhvaṃ ni vo jāmayo jihatāṃ ny ajāmayo ni sapatnā yāmani bādhitāso jeṣathābhītvarīṃ jeṣathābhītvaryāḥ śravad va indraḥ śṛṇavad vo agniḥ prasthāyendrāgnibhyāṃ somaṃ vocatopo asmān brāhmaṇān brāhmaṇā hvayadhvam iti
7.6.4	upahavam ayaṃ brāhmaṇa icchate 'cchāvāko vety adhvaryur āha taṃ hotar upahvayasveti
7.6.5	taṃ hotopahvayate
7.6.6	praty etā vāmā sūktāyaṃ sunvan yajamāno agrabhīd uta pratiṣṭhotopavakta uta no gāva upahūtā utopahūta ity upahvāsyamānaḥ
7.6.7	uta no gāva upahūtā ity āto 'nupahvāsyamānaḥ
7.6.8	anupahūto 'cchāvāko nivartadhvam iti sūktasya yāvac chaknuyāt tāvad anudravet
7.6.9	hotā vā pratikāminam acchāvākaṃ pratyupahūya
7.7.1	unnīyamānāyety uktaḥ praty asmai pipīṣata ity acchāvākaḥ sūktam anvāha
7.7.2	prātaryāvabhir iti yajati
7.7.3	bhakṣitāpyāyitaṃ camasam adhvaryave pradāya dakṣiṇāvṛd aparayā dvārā sadaḥ prapadya svasya dhiṣṇyasya paścād upaviśya puroḍāśaṃ prāśnāti
7.7.4	pūrvaḥ prasṛptaś ced acchāvākīyāṃ kuryāt svena visaṃsthitasaṃcareṇa niṣkramyācchāvākasya bahiṣkarma kṛtvā svakarma kurute
7.7.5	sve tu hotā dhiṣṇye
7.7.6	vikalpo hotrakāṇāṃ yājyāsu
7.7.7	prātaḥsavane 'navānanto yajanty ardharcaśo vā
7.7.8	atra vratayanti
7.7.9	ūrdhvaṃ copāsanebhyaḥ
7.8.1	athartuyājaiś caranti
7.8.2	hotā yakṣad indraṃ hotrād ity ṛtupraiṣair anavānaṃ preṣyati
7.8.3	tathā yajati
7.8.4	yena preṣyati sā yājyoddhṛtya hotāyakṣam asauyajaṃ ca
7.8.5	maidhātithyo vendra somaṃ piba ṛtuneti
7.8.6	yo yaḥ praiṣānte śrūyate sa sa yajati
7.8.7	hotar etad yajety adhvaryur āha
7.8.8	gṛhapatiś ca
7.8.9	tayor yajati
7.8.10	yathāvaṣaṭkṛtaṃ bhakṣayanti
7.8.11	dvir antato hotā
7.8.12	limped ivaiva jighred atra dvidevatyeṣu ceti
7.9.1	ājyaṃ śaṃsiṣyan pitā mātariśvācchidrā padośig asīyānutakṣiṣat somo nīthavin nīthāni neṣad bṛhaspatir ukthāmadāni śaṃsiṣad iti japitvā śoṃsāvo3 ity āhāvaḥ śastrādau prātaḥsavane tenāhūyopāṃśu tūṣṇīṃśaṃsam
7.9.2	agnir jyotir jyotir agnir ity avasāyendro jyotir jyotir indra ity avasāya sūryo jyotir jyotiḥ sūrya ity avasāya paccho 'vasyan purorucam
7.9.3	agnir deveddhaḥ / agnir manviddhaḥ / agniḥ susamit / hotā devavṛtaḥ / hotā manuvṛtaḥ / praṇīr yajñānām / rathīr adhvarāṇām / atūrto hotā / tūrṇir havyavāṭ / ā devo devān vakṣat / yakṣad agnir devo devān / so 'dhvarā karati jātavedo3 pra vo devāyety ājyam
7.9.4	tasya prathamam ardharcaṃ paccho 'nuvānam
7.9.5	marutvatīyavaiśvadevayoś ca
7.9.6	sūktaśeṣaṃ śastvāhūyottamayā paridhāyokthavīryaṃ japati bhā vibhā uṣāḥ svarjyotiḥ ślokāya tvoktham avācīti
7.9.7	ukthaśā ity adhvaryur āha sarvāsu śastrayājyāsu
7.9.8	agna indraś ceti yajati
7.10.1	ājye saṃsthite stuvate
7.10.2	stotravatāṃ śastrāṇām eṣeti prāhottamāt pratīhārād ūrdhvam āhūya śaṃsanti
7.10.3	prauge 'ntareṇa mādhucchandasāṃstṛcān ṛco vyavayanti tāḥ puroruca ity ācakṣate
7.10.4	tāsāṃ purastād āhāvaḥ
7.10.5	paridhānīyāyai ca
7.10.6	ṣaṭpadā vaiśvadevī
7.10.7	tasyāṃ dvābhyāṃ dvābhyām avasāya dvābhyāṃ praṇauti
7.10.8	sārasvatyāṃ vikalpaḥ / śaṃsen na vā / nityas tv āhāvaḥ
7.10.9	vāyur agregā yajñaprīḥ sākaṃ gan manasā yajñam / śivo niyudbhiḥ śivābhiḥ // iti sakṛc chastvā vāyav ā yāhi darśateti tisṛṇāṃ triḥ prathamām
7.10.10	hiraṇyavartanī narā devā patī abhiṣṭaye / vāyuś cendraś ca sumakhau // indravāyū ima iti tisraḥ
7.10.11	kāvyayor ājāneṣu kratvā dakṣasya duroṇe / riśādasā sadhastha ā // mitraṃ huva iti tisraḥ
7.10.12	daivyāv adhvaryū ā gataṃ rathena sūryatvacā / madhvā yajñaṃ samañjāthe // aśvinā yajvarīr iṣa iti tisraḥ
7.10.13	indra ukthebhir bhandiṣṭho vājānāṃ ca vājapatiḥ / harivān sutānāṃ sakhā // indrā yāhi citrabhāno iti tisraḥ
7.10.14	viśvān devān havāmahe 'smin yajñe sajoṣasaḥ / ta imaṃ yajñam āgaman devāso devyā dhiyā / ye yajñasya tanūkṛto viśva ā somapītaye / omāsaś carṣaṇīdhṛta iti tisraḥ
7.10.15	vācām ahaṃ devīṃ vācam asmin yajñe supeśasam / sarasvatīṃ havāmahe // pāvakā naḥ sarasvatīti tisṛṇām uttamayā paridhāyokthavīryaṃ japati vācaṃ me jinva / prāṇaṃ me tṛmpa / cakṣur me pāhi / śrotraṃ me 'va / varṇaṃ me yaccha / tanvaṃ me pāhi / yaśo me dhehi / ghoṣāya tvoktham avācīti
7.10.16	viśvebhiḥ somyaṃ madhv iti yajati
7.11.1	tṛcāḥ stotriyānurūpāḥ pragāthān parihāpya
7.11.2	ā no mitrāvaruṇā no gantam iti stotriyānurūpau maitrāvaruṇasya
7.11.3	pra vo mitrāyety ukthamukham
7.11.4	pra mitrayor iti navānām uttamayā paridhāyopa naḥ sutam ā gatam iti yajati
7.12.1	ā yāhi suṣumeti brāhmaṇācchaṃsinaḥ stotriyānurūpau
7.12.2	śeṣaḥ sūktasyokthamukham uttame parihāpya
7.12.3	indra tvā vṛṣabham
7.12.4	ud ghed abhīti tisṛṇām uttamayā paridhāyendrakratuvidam iti yajati
7.13.1	indrāgnī ā gataṃ sutam ity acchāvākasya stotriyānurūpau
7.13.2	śeṣaḥ sūktasyokthamukham
7.13.3	ihendrāgnī upa hvaya iti pañca
7.13.4	iyaṃ vāmasya manmana iti navānām uttamayā paridhāyendrāgnī ā gataṃ sutam iti yajati
7.14.1	mitraṃ vayam indram id gāthina indra agneti stotriyā bṛhatpṛṣṭhasya
7.14.2	rāthantaram acchāvākaḥ stotriyam anurūpaṃ kurute
7.14.3	anurūpam ukthamukham
7.14.4	caturāhāvā hotrakāḥ
7.14.5	hotā cātiriktoktheṣu
7.14.6	stotriyānurūpābhyāṃ yac cānantaram anurūpāt paridhānīyāyai ca
7.14.7	anurūpād anantaraḥ pragāthas tasmād ūrdhvaṃ pañcamaṃ madhyandine
7.14.8	ukthamukhāt sarveṣāṃ rātrau
7.14.9	yadādhvaryur āha praśāstaḥ prasuhīty oṃ sarpateti praśāstāha
7.14.10	dakṣiṇāvṛto 'parayā dvārā niḥsarpanty uttareṇaudumbarīṃ dakṣiṇena brahmā
7.14.11	agreṇa śālām udañcaḥ
7.14.12	mādhyandināya savanāya yathāniḥsṛptaṃ prasṛpya yathāsanam upaviśanti
7.15.1	ādau mādhyandinasya savanasya rājānam abhiṣuṇvanti
7.15.2	grāvastut pūrvayā dvārā havirdhāne prapadyottarasya havirdhānasya dakṣiṇaṃ cakram agreṇa dakṣiṇā tiṣṭhan somopanahanena mukhaṃ pariveṣṭya grāvaghoṣaṃ śrutvāsaṃpreṣito 'bhiṣṭauty asaṃtanvann ardharcaśo 'navānaṃ vā
7.15.3	abhi tvā deva savitar yuñjate mana uta yuñjate dhiya ā tū na indra kṣumantam ā no bhara dakṣiṇenopa kramasvā bhara
7.15.4	ā pyāyasva sametu ta ity āpyāyitavatīnāṃ tisṛṇāṃ prathamām abhiṣṭutyārbudasya dve
7.15.5	dvitīyām abhiṣṭutyārbudasya dve
7.15.6	tṛtīyām abhiṣṭutyārbudasyaikām
7.15.7	mṛjanti tvā daśa kṣipa etam u tyaṃ daśa kṣipa etaṃ mṛjanti marjyam iti mṛṣṭavatīr abhiṣṭutya
7.15.8	ā kalaśā anūṣatā kalaśeṣu dhāvati pari pra soma te rasa iti kalaśavatīr abhiṣṭutya
7.15.9	āpyāyitavatīprabhṛty evaṃ vihṛto dvitīyo 'pi savaḥ / ṣaṣṭhīprabhṛtayaḥ pañcārbudasya
7.15.10	evaṃ vihṛtas tṛtīyo 'pi savaḥ / tisro 'rbudasyaikādaśīprabhṛtayaḥ
7.15.11	yasmin save bṛhacchabdaṃ kuryur bṛhad vadantīti tatra
7.15.12	ṣaṣṭhīṃ prathame
7.15.13	vitate pavitre pavitraṃ ta iti dve vi yat pavitram ity ekā
7.15.14	prāsya dhārāḥ pra dhārā asya pra te dhārā iti prakṣarantīṣu dhārāsu
7.15.15	graheṣu gṛhyamāṇeṣu yāḥ kāmayeta pāvamānīnām
7.15.16	indrāyendo marutvata iti tisro niyacchati
7.15.17	uttame grahe gṛhīte 'rbudasyottamayā paridhāyādāyoṣṇīṣam utsṛjyate
7.15.18	satrāhīnānāṃ tv antye 'hani
7.15.19	arbudaṃ vā śuddham abhiṣṭuyāt
7.16.1	mādhyandine stute pavamānena dadhigharmeṇa caranti yadi pravargyavān
7.16.2	hotar vadasvety ukta uttiṣṭhatāva paśyateti prathamām abhiṣṭauti
7.16.3	śrātaṃ havir ity ukte dvitīyāṃ sūktasya
7.16.4	dadhigharmasya yajety uktas tṛtīyayā yajati
7.16.5	anavānam ekaikāṃ sapraṇavām abhiṣṭauti
7.16.6	tathā yajati
7.16.7	dadhigharmasyāgne vīhīty anuvaṣaṭkāraḥ
7.16.8	mayi tyad indriyaṃ bṛhan mayi dakṣo mayi kratuḥ / gharmas triśug virocata ākūtyā manasā saha / virājā jyotiṣā saha tasya doham aśīmahi / iti bhakṣamantraḥ
7.16.9	paśupuroḍāśena caritvātaḥ puroḍāśaiḥ savanīyaiś caranti
7.17.1	mādhyandinasya savanasyeti puronuvākyā
7.17.2	mādhyandine savana iti sviṣṭakṛtaḥ
7.17.3	asāvi devam ity unnīyamānasūktam
7.17.4	hotā yakṣad indraṃ mādhyandinasya savanasyeti praiṣaḥ
7.17.5	pibā somam abhi yam ugreti yajati
7.17.6	dvitīyā maitrāvaruṇasya
7.17.7	tṛtīyā brāhmaṇācchaṃsinaḥ
7.17.8	arvāṅ ehīti potuḥ
7.17.9	tavāyaṃ soma iti neṣṭuḥ
7.17.10	indrāya somāḥ pradivo vidānā ity acchāvākasya
7.17.11	āpūrṇo asyety āgnīdhrasya
7.17.12	na dvidevatyartuyājā uttarayoḥ savanayoḥ
7.17.13	na bahiṣkarmācchāvākasya
7.17.14	samānam anyat prātaḥsavanena
7.17.15	iḍām upahūya prasthitān bhakṣayitvā
7.17.16	eṣa dakṣiṇākālaḥ
7.17.17	dvādaśaṃ śataṃ gavāṃ dadyāt
7.17.18	ekaviṃśatiprabhṛti vā yathopapādam
7.18.1	agnaye tvā mahyaṃ varuṇo dadātu so 'mṛtatvam aśīya / āyur dātra edhi mayo mahyaṃ pratigṛhṇata iti hiraṇyaṃ pratigṛhṇāti
7.18.2	rudrāya tvā mahyaṃ varuṇo dadātu so 'mṛtatvam aśīya / gaur dātra edhi mayo mahyaṃ paatigṛhṇata iti gāḥ
7.18.3	bṛhaspataye tvā mahyaṃ varuṇo dadātu so 'mṛtatvam aśīya / tvag dātra edhi mayo mahyaṃ pratigṛhṇata iti vāsaḥ
7.18.4	yamāya tvā mahyaṃ varuṇo dadātu so 'mṛtatvam aśīya / hayo dātra edhi mayo mahyaṃ pratigṛhṇata ity ekaśapham
7.18.5	prajāpataye tvā mahyaṃ varuṇo dadātu so 'mṛtatvam aśīya / prāṇo dātra edhi mayo mahyaṃ pratigṛhṇata ity anyat
7.18.6	om iti vā sarvam
7.18.7	ko 'dāt kasmā adād ity anumantrayate prāṇi
7.18.8	upaspṛśatītarat
7.18.9	asmadrātā madhumatīr devatrā gacchata pradātāram ā viśata iti dattvā japati
7.19.1	indrāya marutvata ity uktaḥ
7.19.2	indra marutva iti puronuvākyā
7.19.3	hotā yakṣad indraṃ marutvantam iti praiṣaḥ
7.19.4	sajoṣā indra sagaṇa iti yajati
7.19.5	taṃ bhakṣayitvā marutvatīyaṃ śaṃsati
7.19.6	adhvaryo śoṃśāvo3 ity āhāvaḥ śastrādau mādhyandine savane
7.19.7	prātaḥsavaniko 'ntaḥśastram
7.19.8	ā tvā rathaṃ yathotaya iti prātipadaṃ tṛcaṃ śastvāhūya
7.19.9	idaṃ vaso sutam andha ity anucaraṃ tṛcaṃ śastvāhūya
7.19.10	indra nedīya ed ihītīndranihavaṃ pragāthaṃ śastvāhūya
7.19.11	pra nūnaṃ brahmaṇaspatir iti brāhmaṇaspatyaṃ pragāthaṃ śastvāhūya
7.19.12	agnir netety ekāṃ śastvāhūya
7.19.13	tvaṃ soma kratubhir ity ekāṃ śastvāhūya
7.19.14	pinvanty apa ity ekāṃ śastvāhūya
7.19.15	janiṣṭhā ugra iti ṣaṭ chastvāhūya nividam
7.19.16	madvān asmin prathamaḥ pratigaraḥ
7.19.17	ekayā bhūyasīḥ śastvā viṣamarcānām
7.19.18	madhye samarcānām
7.19.19	ekāṃ śastvā tṛcānām
7.19.20	sūktavivṛddhāv antye
7.19.21	prathame tv āhāvaḥ
7.19.22	uttamāḥ pariśiṣya tṛtīyasavane
7.19.23	viyataṃ paccho nividaḥ śaṃsati
7.19.24	uttame praṇavaḥ pade
7.19.25	sūktaśeṣaṃ śastvāhūyottamayā paridhāyokthavīryaṃ japitvā ye tvāhihatya iti yajati
7.20.1	rathantaraṃ pṛṣṭhaṃ niṣkevalyasya
7.20.2	bṛhad vā
7.20.3	abhi tvā śūrābhi tvā pūrvapītaya iti stotriyānurūpau pragāthau rathantarasya
7.20.4	tvām iddhi havāmahe tvaṃ hy ehi cerava iti bṛhataḥ
7.20.5	yad vāvāneti dhāyyā
7.20.6	pibā sutasya rasina iti pragātho rathantarasya
7.20.7	ubhayaṃ śṛṇavad iti bṛhataḥ
7.20.8	indrasya nu vīryāṇīti rathantarapṛṣṭhe
7.20.9	tam u ṣṭuhīti bṛhatpṛṣṭhe
7.20.10	nitarāṃ paridhānīyāṃ śaṃset
7.20.11	ukthavīryaṃ japitvā pibā somam indra mandatu tveti yajati
7.21.1	ubhayasāmni
7.21.2	rathantarapṛṣṭhe yaḥ sūktāt pūrvaḥ pragāthas tam uddhṛtya bṛhato yoniṃ śaṃsati
7.21.3	bṛhatpṛṣṭhe rathantarasya
7.21.4	ūrdhvaṃ sāmapragāthād uttarāsu saṃsthāsu
7.21.5	etad yonyanuśaṃsanam ity ācakṣate
7.21.6	bṛhadrathantarayor evānuśaṃsed iti ha smāha kauṣītakiḥ
7.21.7	parimitaśasyaḥ prākṛto 'gniṣṭomas tasmāt pragātham uddharati
7.21.8	stotriyāyāhāvo 'nurūpāya dhāyyāyai pragāthāya sūktāya nivide paridhānīyāyai ca
7.21.9	aśvo nividvaro varo vā
7.22.1	vāmadevyaṃ maitrāvaruṇasya
7.22.2	kayā naś citraḥ kayā tvaṃ na ūtyeti stotriyānurūpau
7.22.3	kas tam indreti sāmapragāthaḥ
7.22.4	sadyo ha jātaḥ
7.22.5	evā tvām indra vajrinn atra
7.22.6	uśan nu ṣu ṇa iti yajati
7.23.1	naudhasaṃ brāhmaṇācchaṃsino rathantarapṛṣṭhe
7.23.2	śyaitaṃ bṛhatpṛṣṭhe
7.23.3	taṃ vo dasmaṃ tat tvā yāmi suvīryam iti stotriyānurūpau pragāthau naudhasasya
7.23.4	abhi pra vaḥ pra su śrutam iti śyaitasya
7.23.5	ud u tye madhumattamā iti sāmapragāthaḥ
7.23.6	indraḥ pūrbhid iti naudhase
7.23.7	asāvi somaḥ puruhūteti śyaite
7.23.8	ud u brahmāṇīti samānam
7.23.9	ṛjīṣī vajrīti yajati
7.24.1	kāleyam acchāvākasya
7.24.2	tarobhir vas taraṇir it siṣāsatīti stotriyānurūpau pragāthau
7.24.3	ud inv asya ricyata iti sāmapragāthaḥ
7.24.4	bhūya id vāvṛdhe
7.24.5	imām ū ṣu
7.24.6	pibā vardhasveti yajati
7.25.1	śastreṣu
7.25.2	prāyeṇāyathāsamāmnātam
7.25.3	bṛhatī pūrvā kakub vā satobṛhaty uttarā taṃ pragātha ity ācakṣate
7.25.4	bārhato bṛhatyāṃ pūrvasyām
7.25.5	kākubhaḥ kakubhi
7.25.6	bṛhatīṃ śastvottamaṃ pādaṃ pratyādāyottarasyāḥ prathamenāvasāya dvitīyena praṇutya taṃ pratyādāya tṛtīyenāvasāyottamena praṇauti
7.25.7	tās tisro bhavanti bṛhatī pūrvottare kakubhau
7.25.8	bṛhadrathantarayoḥ
7.25.9	hotrakāṇāṃ ca yatraite pṛṣṭhe pragāthasthe
7.25.10	sarvatra yajñāyajñīyasya
7.25.11	indranihavabrāhmaṇaspatyānāṃ ca
7.25.12	ato 'nyatra bārhatānām
7.25.13	bṛhatīṃ śastvottamaṃ pādaṃ dviḥ pratyādāyāvasāyārdharcenottarasyāḥ praṇutya dvitīyaṃ pādaṃ dviḥ pratyādāyāvasāyottamenārdharcena praṇauti
7.25.14	tās tisro bṛhatyaḥ
7.25.14	uttamaṃ kakubhaḥ pratyādatte
7.25.15	satobṛhatyā dvitīyam
7.25.16	tās tisraḥ kakubhaḥ
7.25.17	stotriyatvād anurūpatvād vā / etaṃ dharmaṃ pragāthā labhante
7.26.1	indranihavo 'stotriyaḥ
7.26.2	brāhmaṇaspatyāś ca
7.26.3	dvābhyām avasāya dvābhyām avasāyaikena praṇauti paṅktīnām
7.26.4	pacchas triṣṭubjagatīnām akṣarapaṅktīnāṃ dvipadānāṃ ca
7.26.5	sapraṇavo dvitīyaś ca caturthaś ca
7.26.6	yās tu pañcapadās traiṣṭubhe prāye jāgate vā yatra punaḥpadaṃ syāt tau tatra samasyen na padena punaḥpadasya viprayogo 'sti
7.26.7	uttamāv apunaḥpade
7.26.8	dvābhyām avasāya dvābhyām avasāya dvābhyāṃ praṇauti ṣaṭpadānāṃ punaḥpadānām
7.26.9	dvābhyām avasāyāpunaḥpadānām ekena praṇauti dvābhyām avasāyaikena
7.26.10	aṣṭākṣaras tu praṇavanīyaḥ
7.26.11	ekenāvasāya saptapadānāṃ dvābhyāṃ praṇauti dvābhyām avasāya dvābhyām
7.26.12	prathameṣu rātriparyāyeṣu gāyatrāṇāṃ stotriyānurūpāṇāṃ prathamān pādān abhyasyanti
7.26.13	madhyamān madhyameṣu
7.26.14	uttamān uttameṣu
7.26.15	ardharcaśo vā prātaḥsavanam
7.26.16	stotriyānurūpāṃś ca pragāthān parihāpya
7.27.1	tripadā gāyatrī
7.27.2	uṣṇik
7.27.3	purauṣṇik
7.27.4	kakup
7.27.5	virāṭ ca pūrvā
7.27.6	catuṣpadottarā virāṭ
7.27.7	bṛhatī
7.27.8	satobṛhatī
7.27.9	jagatī
7.27.10	anuṣṭup
7.27.11	triṣṭup ca
7.27.12	pañca paṅkteḥ
7.27.13	ṣaṭsaptety aticchandasām
7.27.14	sa hi śardho na mārutam ity aṣṭau
7.27.15	dvau dvipadāyāḥ
7.27.16	te 'ṣṭākṣarāḥ prāyeṇa
7.27.17	dvādaśākṣarā jagatyāḥ
7.27.18	tṛtīyau coṣṇigbṛhatyoḥ
7.27.19	satobṛhatyāś ca prathamatṛtīyau
7.27.20	madhyamaḥ kakubhaḥ
7.27.21	prathamaḥ purauṣṇihaḥ
7.27.22	ekādaśākṣarās triṣṭubvirājoḥ
7.27.23	uttarasyā daśākṣarāḥ
7.27.24	tām akṣarapaṅktir ity apy ācakṣate
7.27.25	pañcabhiḥ pañcākṣaraiḥ padapaṅktiḥ
7.27.26	ṣaḍ apy aṣṭākṣarā jagatyāḥ
7.27.27	ekena dvābhyām ity ūnake nicṛt
7.27.28	atirikte bhurik
7.27.29	saṃpādyapādabhāgenāhāryasyarcaḥ saṃmitās tasya pādabhāgena saṃpannāḥ
7.27.30	gāyatryuṣṇihāv anuṣṭubbṛhatyau paṅktiś ca triṣṭubjagatyāv ity ānupūrvyaṃ chandasāṃ caturviṃśatyakṣarādīnāṃ caturuttarāṇāṃ caturuttarāṇām
8.1.1	yathā madhyandināyaivam ūrdhvaṃ madhyandināt prasarpanti
8.1.2	ādau tṛtīyasavanasyādityagraheṇa caranti
8.1.3	ādityebhya ity uktaḥ
8.1.4	ādityānām avaseti puronuvākyā
8.1.5	hotā yakṣad ādityān iti praiṣaḥ
8.1.6	ādityāso aditir iti yajati
8.1.7	nāhutim anvīkṣate na bhakṣayati
8.1.8	sāvitragrahe ca
8.1.9	ārbhaveṇa stute pavamānena manotādīḍāntaṃ paśukarma kṛtvātaḥ puroḍāśaiḥ savanīyaiś caranti
8.2.1	tṛtīye dhānāḥ savana iti puronuvākyā
8.2.2	agne tṛtīye savana iti sviṣṭakṛtaḥ
8.2.3	ihopa yātety unnīyamānasūktam
8.2.4	hotā yakṣad indraṃ tṛtīyasya savanasyeti praiṣaḥ
8.2.5	indra ṛbhubhir vājavadbhir iti yajati
8.2.6	indrāvaruṇā sutapāv iti maitrāvaruṇaḥ
8.2.7	indraś ca somam iti brāhmaṇācchaṃsī
8.2.8	ā vo vahantv iti potā
8.2.9	ameva na iti neṣṭā
8.2.10	indrāviṣṇū pibatam ity acchāvākaḥ
8.2.11	imaṃ stomam ity āgnīdhraḥ
8.2.12	samānam anyat prātaḥsavanena
8.2.13	iḍām upahūya prasthitān bhakṣayitvā puroḍāśasya parivāpamiśrasya nārāśaṃsānāṃ sannānāṃ yathācamasaṃ dakṣiṇatas trīṃs trīn piṇḍān upāsyanty atra pitaro mādayadhvaṃ yathābhāgaṃ pitara āvṛṣāyadhvam iti piṇḍepiṇḍe
8.3.1	devāya savitra ity uktaḥ
8.3.2	abhūd deva iti puronuvākyā
8.3.3	hotā yakṣad devaṃ savitāram iti praiṣaḥ
8.3.4	damūnā devaḥ savitā vareṇyo dadhad ratnaṃ dakṣapitṛbhya āyuni / pibāt somam amadann enam iṣṭayaḥ parijmā cid ramate asya dharmaṇi // iti yajati
8.3.5	adhvaryo śośoṃsāvo3 ity āhāvaḥ śastrādau tṛtīyasavane sokthe
8.3.6	prātaḥsavaniko 'ntaḥśastram
8.3.7	ṣoḍaśiprabhṛtau ca
8.3.8	tat savitur vṛṇīmahe 'dyā no deva savitar iti tṛcau pratipadanucarau vaiśvadevasya
8.3.9	abhūd deva iti sāvitram
8.3.10	ekayā ca daśabhiś ca svabhūte dvābhyām iṣṭaye viṃśatī ca / tisṛbhiś ca vahase triṃśatā ca niyudbhir vāyav iha tā muñcaḥ
8.3.11	pra dyāvā yajñaiḥ pṛthivī ṛtāvṛdheti dyāvāpṛthivīyam
8.3.12	madvān asmin pratigaraḥ
8.3.13	surūpakṛtnum ity ekā
8.3.14	takṣan ratham ity ārbhavam
8.3.15	ayaṃ veno yebhyo mātaivā pitra ity ekapātinyaḥ
8.3.16	ā no bhadrā iti vaiśvadevasyottame śiṣṭvā nividam
8.3.17	paridhānīyottamā
8.3.18	paccho dvir ardharcaśas tṛtīyam
8.3.19	ukthavīryaṃ japitvā viśve devāḥ śṛṇutemam iti yajati
8.4.1	ghṛtasya yajety ukto ghṛtaṃ mimikṣa ity upāṃśu yajati
8.4.2	saumyasya yajety uktas tvaṃ soma pitṛbhir iti yajati
8.4.3	ghṛtasya yajety ukta uru viṣṇo vi kramasvoru kṣayāya nas kṛdhi / ghṛtaṃ ghṛtayone piba pra pra yajñapatiṃ tira // ity upāṃśu yajati
8.4.4	vikalpaḥ parījyāyām
8.4.5	saumyaṃ hotāvekṣyāṅgulibhyāṃ sarpir upaspṛśati
8.4.6	cakṣuṣpā asi cakṣur me pāhīti cakṣuṣī vimārṣṭi
8.5.1	agnīt pātnīvatasya yajety ukta aibhir agne saratham ity upāṃśu yajati
8.5.2	abhakṣayitvā graham ādāya pūrvayā dvārā sadaḥ prapadya
8.5.3	uttarato neṣṭāram upopaviśya
8.5.4	upasthe vā
8.5.5	neṣṭar upahvayasvety uktvā
8.5.6	bhakṣayitvopaspṛśya
8.5.7	yathetaṃ pratyetya
8.6.1	yajñāyajñīyaṃ stotram āgnimārutasya
8.6.2	vaiśvānarāya pṛthupājasa iti vaiśvānarīyam
8.6.3	ā te pitar ity ekā
8.6.4	pratvakṣasa iti mārutam
8.6.5	yajñā yajñā vo agnaye devo vo draviṇodā iti stotriyānurūpau pragāthau yajñāyajñīyasya
8.6.6	pra tavyasīm iti jātavedasīyam
8.6.7	āpohiṣṭhīyās tisraḥ
8.6.8	uta no 'hir budhnyaḥ śṛṇotv ity ekā
8.6.9	devānāṃ patnīr iti dve
8.6.10	rākām aham iti dve
8.6.11	avidad dakṣam ity akṣarapaṅktayas tisraḥ
8.6.12	udīratām iti paitryas tisraḥ
8.6.13	imaṃ yama mātalī kavyair aṅgirobhir iti yāmyaḥ
8.6.14	svāduṣkilīyās tisraḥ
8.6.15	madvān āsu pratigaraḥ
8.6.16	yayor ojasā viṣṇor nu kaṃ tantuṃ tanvann ity ekapātinyaḥ
8.6.17	evā na indro maghaveti paridhāyokthavīryaṃ japitvāgne marudbhiḥ śubhayadbhir iti yajati
8.7.1	prathamā nivin marutvatīyasya
8.7.2	dvitīyā niṣkevalyasya
8.7.3	tṛtīyāprabhṛtayo vaiśvadevāgnimārutayoḥ
8.7.4	uttamā ṣoḍaśinaḥ
8.7.5	yāvanti sūktāni tāvatyo nividaḥ
8.7.6	sūktasya sūktasyāhāvaḥ purastāt
8.7.7	nividonividaś ca
8.7.8	ekaikasyāś caikapātinyāḥ
8.7.9	paridhānīyāyai ca
8.7.10	vaiśvadeve pratipadanucarayoḥ
8.7.11	āgnimārute stotriyānurūpayoḥ
8.7.12	āpohiṣṭhīyānām
8.7.13	devānāṃ patnīnām
8.7.14	rākāyāś ca
8.7.15	akṣarapaṅktīnām
8.7.16	paitrīṇām
8.7.17	yāmīnām
8.7.18	svāduṣkilīyānāṃ ca
8.7.19	viyataṃ śastraṃ vaiśvadevasya
8.7.20	abhyagram āgnimārutasyāpohiṣṭhīyāḥ parihāpya
8.7.21	apsu somān sādayitvānuyājādi śaṃyvantaṃ paśukarma kṛtvā hāriyojanena caranti
8.8.1	tiṣṭhā su kam iti puronuvākyā
8.8.2	dhānāḥ somānām indreti praiṣaḥ
8.8.3	yunajmi ta iti yājyā
8.8.4	dhānāḥ somānām agne vīhīty anuvaṣaṭkāraḥ
8.8.5	somasyāgna iti vā
8.8.6	apsu dhūtasya deva soma te mativido nṛbhiḥ ṣṭutastotrasya śastokthasyeṣṭayajuṣo yo 'śvasanir gosanir bhakṣas tasya ta upahūtasyopahūto bhakṣayāmīti prāṇabhakṣān bhakṣayitvā dhānā vyādadhate
8.8.7	bhūyiṣṭhā hotā lipseta
8.8.8	yena prātaḥsavane prasarpanti tena niḥsarpanti
8.8.9	yathā ha tyad vasava iti dhiṣṇyān samīkṣyāgnīdhrīyam uttareṇāhavanīyamāyanti
8.8.10	bhūr bhuvaḥ svaḥ svāhā sa tvaṃ no agne 'vamas tvaṃ no agne varuṇasya tad astu mitrāvaruṇety āgnīdhrīye prāyaścittāhutīr juhvati
8.8.11	āpura stā mā prajayā paśubhiḥ pūrayatety āhavanīyasya bhasmānte dhānā nyupya pañcapañca śakalān ādadhate
8.9.1	ātmakṛtasyainaso 'vayajanam asi manuṣyakṛtasyainaso 'vayajanam asi pitṛkṛtasyainaso 'vayajanam asi devakṛtasyainaso 'vayajanam asi yac cāham eno vidvāṃś cakāra yac cāvidvāṃs tasya sarvasyāvayajanam asīti
8.9.2	savyāvṛta uttareṇāhavanīyam apsu somān yathācamasaṃ paścād upopaviśya pavitrāṇy avadhāya ceṣṭayante / sam āpo adbhir agmata sam oṣadhayo rasena / saṃ revatīr jagatībhiḥ pṛcyantāṃ sma madhumatīr madhumatībhiḥ pṛcyantām iti
8.9.3	samupahūtāḥ sma iti
8.9.4	apsu dhūtasya deva soma te mativido yo 'śvasanir gosanir bhakṣas tasya ta upahūtasyopahūto bhakṣayāmīti prāṇabhakṣān bhakṣayitvā
8.9.5	acchāyaṃ vo yayor ojaseti prācīr ninīyodīcīr vā
8.9.6	samudraṃ va ity abhimantrya
8.9.7	śaṃnodevīyābhiś catasṛbhir uro 'bhimṛśya
8.9.8	samānaṃ prāṇasaṃmarśanaṃ mukhavimārjanaṃ ca
8.9.9	dakṣiṇāvṛta āgnīdhrīye dadhi prāśya yathā dadhibhakṣam
8.9.10	patnīsaṃyājān saṃsthāpya huteṣu samiṣṭayajuḥṣu avabhṛtham avaiti
8.10.1	punar mām aitv indriyaṃ punar ātmā draviṇaṃ brāhmaṇaṃ ca / punar agnayo dhiṣṇyāso yathāsthānaṃ dhārayantām ihaiva / iti yajamāno dhiṣṇyān samīkṣyātrānūbandhyāyāṃ vā saṃsthitāyāmṛtvijaḥ samīkṣeta / ubhā kavī yuvānā satyād ā dharmaṇā satyasya dharmaṇaspatī vi sakhyāni sṛjāmahai // iti
8.10.2	uruṃ hi rājety anusaṃyan
8.10.3	sarve sāmno nidhanam upayanti
8.10.4	namo varuṇāyābhiṣṭhito varuṇasya pāśa ity apsu pādam avadhāya
8.11.1	vāruṇīṣṭiḥ
8.11.2	paurṇamāsīvikāraḥ
8.11.3	apsv agne 'psu me soma iti vāpsumantau
8.11.4	tiṣṭhan yajati
8.11.5	ud uttamaṃ varuṇāva te heḍaḥ
8.11.6	sa tvaṃ no agne 'vamas tvaṃ no agne varuṇasya vidvān ity agnīvaruṇāv ādiśati
8.11.7	na nigadam āha
8.11.8	brūyād vā
8.11.9	apabarhiṣaḥ prayājānuyājān yajati
8.11.10	prayājādir anuyājāntā
8.11.11	sviṣṭakṛdantā vā
8.11.12	ājyabhāgau vā parihāpyānuyājau ca
8.11.13	yena striyāv akurutaṃ yenāpāmṛśataṃ surāṃ yenā kṣām abhyaṣiñcataṃ yenemāṃ pṛthivīṃ mahīṃ yad vāṃ tad aśvinā yaśas tena mām abhiṣiñcatam / iti hotābhyukṣate
8.11.14	upocchivena cakṣuṣā gṛhān paraimi mānuṣaḥ / ity āgacchan yajamānaḥ
8.11.15	iho sahasradakṣiṇo api pūṣā ni ṣīdatu / ity upaviśyāhavanīye samidhāv ādadhāti devānāṃ samid asīti pūrvāṃ tūṣṇīm uttarām
8.11.16	tūṣṇīṃ patnī gārhapatye
8.12.1	prāyaṇīyayodayanīyā vyākhyātā
8.12.2	viparyāso yājyāpuronuvākyānāṃ sviṣṭakṛtaḥ parihāpya
8.12.3	pathyāṃ svastiṃ caturthīṃ yajati
8.12.4	tṛtīyaṃ savitāram
8.12.5	maitrāvaruṇī ca vaśānubandhyā
8.12.6	payasyā vā
8.12.7	ā vāṃ mitrāvaruṇā tat su vāṃ mitrāvaruṇā no mitrāvaruṇeti puronuvākyāḥ
8.12.8	yuvaṃ vastrāṇi yad banhiṣṭhaṃ pra bāhaveti yājyāḥ
8.12.9	dīkṣaṇīyāprabhṛtyānubandhyāyāḥ saṃsthānān na vede patnīṃ vācayati na stṛṇāti
8.12.10	anubandhyāyāṃ vācayitvāgreṇāgnīdhrīyaṃ dhiṣṇyaṃ stṛṇāti
8.12.11	māpo mauṣadhīr hiṃsīḥ śug asi yaṃ dviṣmas taṃ te śug ṛcchatu / dhāmnodhāmno rājaṃs tato varuṇa no muñca / yadāpo 'ghnyā iti varuṇeti śapāmahe tato varuṇa no muñca / iti hṛdayaśūlam upasthāya sumitriyā na āpa oṣadhayaḥ santv ity upaspṛśya durmitriyās tasmai santu yo 'smān dveṣṭi yaṃ ca vayaṃ dviṣma iti dakṣiṇā nirukṣanti
8.12.12	ājyabhāgaprabhṛti vā payasyā
8.12.13	amāvāsyāvikāraḥ
8.12.14	anigadeḍāntā
8.13.1	udaṅṅ udavasāya vaiṣṇavyārcā pūrṇāhutiṃ hutvodavasānīyayā yajati
8.13.2	āgneyīṣṭiḥ
8.13.3	paurṇamāsīvikāraḥ
8.13.4	yāḥ punarādheye tā haviṣaḥ sviṣṭakṛtaś ca
8.13.5	pañcakapāle paunarādheyikīṣṭiḥ
8.13.6	saṃsthitāyāṃ sāyam agnihotraṃ juhoti
8.14.1	mandrayā vācā prātaḥsavanam
8.14.2	uccaistarām ājyāt praugam
8.14.3	madhyamayā mādhyandinam
8.14.4	uccaistarāṃ marutvatīyān niṣkevalyam
8.14.5	uttamayā tṛtīyasavanam
8.14.6	uccaistarāṃ vaiśvadevād āgnimārutam
8.14.7	uttamayā vā mādhyandinam
8.14.8	mandrayā tṛtīyasavanam
8.14.9	madhyamayā vā
8.15.1	yasmai preṣyatyā tasyāpavargād vācaṃ yacchati
8.15.2	āhāvaprabhṛti cānuvaṣaṭkārāt
8.15.3	prātaranuvāke brahmā
8.15.4	bhakṣayitvā cā stotraprasavāt
8.15.5	prasavaprabhṛti cānuvaṣaṭkārāt
8.15.6	atipraiṣāntaṃ śrutvā vasatīvarīṇāṃ pariharaṇāt
8.15.7	yas te drapsaḥ skandati drapsaś caskandeti vipruṣāṃ homaḥ purastāt pavamānānām
8.15.8	sarpataś cānusarpati
8.15.9	maitrāvaruṇaś ca
8.15.10	agnicityāyāṃ cāgnau praṇīyamāne 'pratirathaṃ japati
8.15.11	viśvā āśā dakṣiṇataḥ sarvān devān ayāḍ iha / svāhākṛtasya gharmasya madhvaḥ pibatam aśvinā // iti mahāvīram anusaṃyan
8.15.12	aśvinā gharmaṃ pātaṃ hārdvānam ahar divābhir ūtibhiḥ / tantrāyiṇe namo dyāvāpṛthivībhyām // iti vaṣaṭkṛte
8.15.13	apātām aśvinā gharmam anu dyāvāpṛthivī amaṃsātām / ihaiva rātayaḥ santu / ity anuvaṣaṭkṛte
8.15.14	samānam anirdiṣṭam
8.15.15	iti some brahmakarma
8.16.1	indro marutvān somasya pibatu / marutstotro marudgaṇaḥ / marudvṛdho marutsakhā / ya īm enaṃ devā anvamadan / aptūrye vṛtratūrye / śambarahatye gaviṣṭau / arcantaṃ guhyā padā / paramasyāṃ parāvati / vadhīd vṛtraṃ sṛjad apaḥ / marutām ojasā saha / ād īṃ brahmāṇi vardhayan / anādhṛṣṭāny ojasā / kṛṇvan devebhyo duvaḥ / marudbhiḥ sakhibhiḥ saha / indro marutvāṁ iha śravad iha somasya pibatu / premāṃ devo devahūtim avatu devyā dhiyā / predaṃ brahma predaṃ kṣatram / premaṃ sunvantaṃ yajamānam avatu / citraś citrābhir ūtibhiḥ / śravad brahmāṇy āvasā gamat
8.16.2	athokthavīryam
8.16.3	rūpam anurūpaṃ pratirūpaṃ surūpam ihopoyo bhadram āśṛṇvate tvoktham avācīndrāyeti
8.17.1	indro devaḥ somaṃ pibatu / ekajānāṃ vīratamaḥ / bhūrijānāṃ tavastamaḥ / haryo sthātā / pṛśneḥ pretā / vajrasya bhartā / purāṃ bhettā / purāṃ darmā / apāṃ netā / satvānāṃ netā / nijaghnir dūreśravāḥ / upamātikṛd daṃsanāvān / ihośan devo babhūvān / indro deva iha śravad iha somaṃ pibatu / premāṃ deva iti samānam
8.17.2	athokthavīryam
8.17.3	samrāḍ asi svarāḍ asi virāḍ asi rājāsy abhibhūr asy abhibhūyāsma vayaṃ yaṃ dviṣmo 'paśṛṇvate tvoktham avācīndrāyeti
8.18.1	savitā devaḥ somasya matsat / hiraṇyapāṇiḥ sujihvaḥ / subāhuḥ svaṅguriḥ / trir ahan satyasavanaḥ / yaḥ prāsuvad vasudhitī / ubhe joṣtrī savīmani / śreṣṭhaṃ sāvitram āsuvam / dogdhrīṃ dhenum / voḍhāram anaḍvāham / āśuṃ saptim / jiṣṇuṃ ratheṣṭhām / purandhiṃ yoṣām / sabheyaṃ yuvānam / savitā devaḥ parāmīvāṃ sāviṣat parāghaśaṃsam / iha śravad iha somasya matsat / premāṃ deva iti samānam
8.19.1	premāṃ devī devahūtim avatāṃ devyā dhiyā / predaṃ brahma predaṃ kṣatram / premaṃ sunvantaṃ yajamānam avatām / citre citrābhir ūtibhiḥ / śrutāṃ brahāṇy āvasā gatām
8.20.1	abudhran saṃ kanīnā madantaḥ / ayuñjata harī ayur devāṁ upa / saṃvatsare svapaso yajñiyaṃ bhāgam āyan / ṛbhavo devā iha śravann iha somasya matsan / premāṃ devā devahūtim avantu devyā dhiyā / predaṃ brahma predaṃ kṣatram / premaṃ sunvantaṃ yajamānam avantu / citrāś citrābhir ūtibhiḥ / śravan brahmāṇy āvasā gaman
8.21.1	viśve devāḥ somasya matsan / viśve vaiśvānarāḥ / mahi mahāntaḥ / pakvān nā nematithīvānaḥ / āskrāḥ pacatavāhasaḥ / ye dyāṃ ca pṛthivīṃ cātasthuḥ / apaś ca svaś ca / brahma ca kṣatraṃ ca / barhiś ca vediṃ ca / yajñaṃ coru cāntarikṣam / vātātmāno agniḍūtāḥ / ye stha traya ekādaśāsaḥ / trayaś ca triṃśac ca / trayaś ca trī ca śatā / trayaś ca trī ca sahasrā / tāvanta udaraṇe / tāvanto niveśane / tāvatīḥ patnīḥ / [Some text missing here]
8.21.2	athokthavīryam
8.21.3	bhūtam asi bhaviṣyad asi vibhūtam asi prabhūtam asi sad asi cakṣur asy ojo 'si bhadram asi śrutāyai tvāvācīndrāyokthaṃ devebhyaḥ
8.22.1	agnir vaiśvānaraḥ somasya matsan / viśveṣāṃ devānāṃ samit / ajasraṃ daivyaṃ jyotiḥ / yo viḍbhyo manauṣībhyo dīdet / dyuṣu pūrvāsu didyutānaḥ / ajara uṣasām anīke / ā yo dyāṃ bhātyā pṛthivīm / orv antarikṣam / jyotiṣā yajñiyāya śarma yaṃsat / agnir vaiśvānara iha śravad iha somasya matsat / premāṃ deva iti samānam
8.23.1	maruto devāḥ somasya matsan / suṣṭubhaḥ svarkāḥ / arkastubho bṛhadvayasaḥ / nabhasyā varṣanirṇijaḥ / tveṣāsaḥ pṛśnimātaraḥ / śubhrā hiraṇyakhādayaḥ / tavaso bhandadiṣṭayaḥ / śurā anādhṛṣṭarathāḥ / maruto devā iha śravann iha somasya matsan / premāṃ devā iti samānam
8.24.1	agnir jātavedāḥ somasya matsan / svanīkaś citrabhānuḥ / aproṣivān gṛhapatiḥ / tiras tamāṃsi darśataḥ / ghṛtāhavana īḍyaḥ / bahulavarmāstṛtayajvā / pratītyā śatrūñ jetāparājitaḥ / agne jātavedo 'bhi dyumnam abhi saha āyacchasva / stuśo 'stuśaḥ / sameddhāram aṃhasaḥ pāhi / agnir jātavedā iha śravad iha somasya matsat / premāṃ deva iti samānam
8.24.2	athokthavīryam
8.24.3	tejo 'si dhṛṣṭir asi vidhṛṣṭir asi pradhṛṣṭir asi vidhṛtir asi dharuṇam asi dhartram asi dharyo 'sy āśrutyai tvāvācīndrāyokthaṃ devebhyaḥ
8.25.1	asya made jaritar indraḥ somasya matsat / asya made jaritar indro 'him ahan / asya made jaritar indro vṛtram ahan / asya made jaritar indra ud dyām astabhnād aprathayat pṛthivīm / asya made jaritar indro vy antarikṣam atirad ā sūryaṃ divyair ayat / asya made jaritar indra udāryaṃ varṇam atirad ava dāsaṃ varṇam ahan / asya made jaritar indro 'pinvad apito 'jinvad ajuvaḥ / asya made jaritar indra ṛṣyāṁ iva pamphaṇataḥ parvatān prakupitāṁ aragṇāt / asya made jaritar indro 'pāṃ vegam airayat / asya made jaritar indra iha śravad upa giri ṣṭhāt / asya made jaritar indra iha śravad iha somasya matsat / premāṃ deva iti samānam
8.25.2	athokthavīryam
8.25.3	rohobhyāṃ roho bradhnasya viṣṭapaṃ svargyā tanūr nāka iti nāka iti
9.1.1	vyākhyāto 'gniṣṭomaḥ prakṛtir dvādaśāhasyaikāhānāṃ ca
9.1.2	tasya vikāraṃ vyākhyāsyāmaḥ
9.1.3	śrūyamāṇaṃ prākṛtaṃ nāmadheyam anyasmin dravye prakṛtiṃ nivartayati
9.1.4	pratiṣedhaḥ
9.1.5	arthaḥ
9.1.6	parisaṃkhyā
9.1.7	upajano vā
9.1.8	āgnimārutād ūrdhvam āgamāt trayāṇāṃ śastrāṇām ukthyo bhavati
9.1.9	ekāgamād ūrdhvam ukthyebhyaḥ ṣoḍaśau
9.1.10	trayodaśāgamād ūrdhvaṃ ṣoḍaśino 'tirātraḥ
9.1.11	antareṇāgnimārutam anuyājāṃś caiteṣāṃ sthānam
9.2.1	sākam aśvaṃ maitrāvaruṇasya
9.2.2	ehy ū ṣu bravāṇīti stotriyānurūpau
9.2.3	carṣaṇīdhṛtam astabhnād dyām iti tṛcau
9.2.4	indrāvaruṇā yuvam adhvarāya naḥ
9.2.5	ā vāṃ rājānau
9.2.6	indrāvaruṇā madhumattamasyeti yajati
9.3.1	saubharaṃ brāhmaṇācchaṃsinaḥ
9.3.2	vayam u tvām apūrvya yo na idam idam iti stotriyānurūpau pragāthau
9.3.3	pra maṃhiṣṭhāya yo adribhid iti tṛcau
9.3.4	asteva su prataram ity uttamām uddhṛtyodapruta iti śastvā yā pūrvasyoddhṛtā tayā paridhāya bṛhaspate yuvam indraś ceti yajati
9.4.1	nārmedham acchāvākasya
9.4.2	adhā hīndreti stotriyānurūpau
9.4.3	ṛtur janitrī
9.4.4	viṣṇor nu kam
9.4.5	pra vaḥ pāntam andhasaḥ
9.4.6	saṃ vāṃ karmaṇā
9.4.7	indrāviṣṇū madapatī madānām iti yajati
9.5.1	ṣoḍaśine stoṣyamāṇeṣu / yasmāj jāto na paro anyo asti ya ā babhūva bhuvanāni viśvā / prajāpatiḥ prajayā saṃrarāṇas trīṇi jyotīṃṣi sacate sa ṣoḍaśī // iti yajamānaḥ ṣoḍaśi graham upatiṣṭheta
9.5.2	indra juṣasva pra vahā yāhi śūra hariha / pibā sutasya matir na madhvaś cakānaś cārur madāya // indra jaṭharaṃ navyaṃ na pṛṇasva madhor divo na / asya sutasya svarṇopa tvā madāḥ suvāco asthuḥ // indras turāṣāṇ mitro na jaghāna vṛtraṃ yatir na / bibheda valaṃ bhṛgur na sasāhe śatrūn made somasya // iti stotriyaṃ śastvā
9.5.3	tvāvataḥ purūvaso3 ity ekā
9.5.4	ā tvā vahantu harayaḥ svādor ittheti gāyatraṃ tṛcaṃ pāṅktaṃ ca viharati
9.5.5	prathamena gāyatreṇa pādena prathamaṃ pāṅktāṃ pādaṃ saṃdhāyāvasyati
9.5.6	dvitīyena gāyatreṇa dvitīyaṃ saṃdhāya praṇauti
9.5.7	tṛtīyena gāyatreṇa tṛtīyaṃ saṃdhāyāvasyati
9.5.8	dvau paṅkteḥ pariśiṣṭau tābhyāṃ praṇauti
9.5.9	indrāya sāma gāyatā mandrair indra haribhir ity auṣṇihaṃ tṛcaṃ bārhataṃ ca viharati
9.5.10	prathamenauṣṇihena pādena prathamaṃ bārhataṃ pādaṃ saṃdhāyāvasyati
9.5.11	dvitīyenauṣṇihena dvitīyaṃ saṃdhāya praṇauti
9.5.12	aṣṭākṣaram auṣṇihasya pādasyāṣṭākṣaraṃ bārhatasya tābhyām avasyati
9.5.13	caturakṣare śiṣṭe te samasyottamaṃ bārhataṃ pādaṃ saṃdhāya praṇauti
9.6.1	ā dhūrṣūruṃ na iti dvipadāṃ ca viṃśatyakṣarāṃ triṣṭubhaṃ ca viharati
9.6.2	prathamena dvaipadena pañcākṣareṇa prathamaṃ traiṣṭubhaṃ pādaṃ saṃdhāyāvasyati
9.6.3	dvitīyena pañcākṣareṇa dvitīyaṃ saṃdhāya praṇauti
9.6.4	tṛtīyena pañcākṣareṇa tṛtīyaṃ saṃdhāyāvasyati
9.6.5	caturthena pañcākṣareṇa caturthaṃ saṃdhāya praṇauti
9.6.6	eṣa brahmā ya ṛtviya indro nāma śruto gṛṇe / viśrutayo yathā patha indra tvadyanti rātayaḥ / tvām icchavasaspate yanti giro naḥ saṃyataḥ / pra te maha iti dvaipadaṃ tṛcaṃ jāgataṃ ca viharati
9.6.7	prathamena dvaipadena caturakṣareṇa prathamaṃ jāgataṃ pādaṃ saṃdhāyāvasyati
9.6.8	dvitīyena caturakṣareṇa dvitīyaṃ saṃdhāya praṇauti
9.6.9	tṛtīyena caturakṣareṇa tṛtīyaṃ saṃdhāyāvasyati
9.6.10	caturthena caturakṣareṇa caturthaṃ saṃdhāya praṇauti
9.6.11	indro dadhīca iti tisṛṇāṃ gāyatrīṇāṃ dvābhyām avasāya pādābhyāṃ dvābhyāṃ praṇauti dvābhyām avasāya dvābhyām
9.6.12	uttamena gāyatreṇa pādena proṣvasmai puroratham ity etasyāḥ pādaṃ saṃdhāyṣvasyati
9.6.13	dvābhyāṃ praṇauti dvābhyām avasāya dvābhyām
9.6.14	pra pra vas triṣṭubhām iti tṛcam
9.6.15	ā yat patantīty ekā
9.6.16	yo vyatīn iti tisṛṇām uttamāṃ pariśiṣya nividam
9.6.17	stotriye cāhāvo nivide paridhānīyāyai ca
9.6.18	ud yad bradhnasyeti paridhāyokthavīryaṃ japitvāpāḥ pūrveṣām iti yajati
9.6.19	etasmin stotriye catvāriṃśat saṃpadānuṣṭubhaḥ
9.6.20	vikriyamāṇe yathāṣamāmnātam
9.6.21	indraś ca samrāḍ varuṇaś ca rājā tau te bhakṣaṃ cakratur agra etam / tayor ahaṃ bhakṣam anubhakṣayāmi vāgdevī juṣāṇā somasya tṛpyatu // iti grahaṃ bhakṣayati
9.7.1	pāntam ā vo andhasa iti stotriyānurūpau hotuḥ prathameṣu rātriparyāyeṣu
9.7.2	na prathamasya prathamam āmreḍayāt
9.7.3	śeṣaḥ sūktasyoktha mukham
9.7.4	abhi tyaṃ meṣam iti jāgatam
9.7.5	adhvaryavo bharatendrāyeti yajāt
9.8.1	pra va indrāya mādanaṃ pra kṛtānīti maitrāvaruṇasya
9.8.2	surūpakṛtnum ity ukthamukham
9.8.3	tyaṃ su meṣam iti jāgatasya navamīṃ cottamāṃ coddhṛtya caturdaśīṃ pūrvāṃ śastvā trayodaśyā paridhāya pātā sutām indro astu somaṃ hantā vṛtram iti yajati
9.9.1	vayam u tvā tad id arthā vayam u tvā divā suta iti brāhmaṇācchaṃsinaḥ
9.9.2	indra tvā vṛṣabham ity ukthamukham
9.9.3	vārtrahatyāya śavasa iti vottamām uddhṛtya
9.9.4	nyū ṣu vācam iti jāgatam
9.9.5	vṛṣā mada indra iti yajati
9.10.1	indrāya madvane sutam indram id gāthino bṛhad ity acchāvākasya
9.10.2	śeṣaḥ sūktasyokthamukham
9.10.3	mā no asminn iti jāgatam
9.10.4	idaṃ tyat pātram iti yajati
9.11.1	ayaṃ ta indra somo 'yaṃ te mānuṣe jana iti stotriyānurūpau hotur madhyameṣu rātriparyāyeṣu
9.11.2	ud ghed abhīty ukthamukham uttamām uddhṛtya
9.11.3	ahaṃ bhuvam iti jāgatam
9.11.4	apāyy asyeti yajati
9.12.1	ā tū na indra kṣumantam ā tū na indra vṛtrahann iti maitrāvaruṇasya
9.12.2	endra sānasim ity ukthamukham
9.12.3	pra vaḥ satām iti jāgatam
9.12.4	asya made puru varpāṃsīti yajati
9.13.1	abhi tvā vṛṣabhābhi pra gopatim iti brāhmaṇācchaṃsinaḥ
9.13.2	ā tū na indra madryag ity ukthamukham
9.13.3	tad asmai navyam iti jāgatam
9.13.4	yas te ratha iti yajati
9.14.1	idaṃ vaso sutam indrehi matsīty acchāvākasya
9.14.2	śeṣaḥ sūktasyokthamukham
9.14.3	ajātaśatrum iti jāgatasyottamām uddhṛtyod yat saha iti paridhāyedaṃ te pātraṃ sanavittam indreti yajati
9.15.1	idaṃ hy anv ojasā mahāṁ indro ya ojaseti stotriyānurūpau hotur uttameṣu rātriparyāyeṣu
9.15.2	śeṣaḥ sūktasyokthamukham uttamās tisra uddhṛtya
9.15.3	viśvajita iti jāgatam
9.15.4	tiṣṭhā harī iti yajati
9.16.1	ā tv etā ni ṣīdatā tv aśatravā gahīti maitrāvaruṇasya
9.16.2	yasya saṃstha iti saptokthamukham
9.16.3	ahaṃ dāṃ gṛṇata iti jāgatam
9.16.4	pra ghā nv asyeti yajati
9.17.1	yogeyoge yuñjanti bradhnam iti brāhmaṇācchaṃsinaḥ
9.17.2	śeṣaḥ sūktasyokthamukham
9.17.3	imāṃ te dhiyam iti jāgatasyottamām uddhṛtya tad asyedaṃ paśyateti paridhāya pro droṇa iti yajati
9.18.1	indraḥ suteṣu someṣv indraṃ vardhantv ity acchāvākasya
9.18.2	uttamāni caturakṣarāṇy abhyasyanti
9.18.3	upa naḥ sutam ā gahi somam indrety ukthamukham
9.18.4	pra te maha iti jāgatam
9.18.5	progrāṃ pītim iti yajati
9.19.1	athācchāvākasyāhīnikyāḥ
9.19.2	panyaṃpanyam it sotāraḥ panya id upa gāyateti stotriyānurūpau prathame
9.19.3	ā tvā viśantv indava ā tvā viśantv āśava ity uttame
9.19.4	saṃsthāpya rātriparyāyān āśvināya stoṣyamāṇeṣu pravṛtāhutī juhoti
9.20.1	samayāvācā śaṃset
9.20.2	uttarottariṇyā vā
9.20.3	yaḥ prātar anuvākas tad āśvinam
9.20.4	tasya vikāraṃ vyākhyāsyāmaḥ
9.20.5	yathāchandasaṃ śastram
9.20.6	bārhatīnāṃ pratipadāṃ prathamaṃprathamaṃ pragāthaṃ punarādāyaṃ kakupkāram
9.20.7	agnir hotā gṛhapatir iti pratipad āpo revatīm uddhṛtya
9.20.8	caturdaśa gāyatrād uddharati
9.20.9	ānuṣṭubhād dve
9.20.10	traiṣṭubhāt trayodaśaṃ śatam
9.20.11	nityāni kākṣīvatāny āgastyāni ca
9.20.12	prathamaṃ tu kākṣīvataṃ śastvā kārādhad dhotriyā nava
9.20.13	ūrdhvam āgastyebhyas triśataṃ suparṇam
9.20.14	anyāsāṃ vāśvinīnāṃ tāvat
9.20.15	samiddhaś cid iti tisra uddharati
9.20.16	ayaṃ vāṃ madhumattama ity aṣṭau yathāsthānam
9.20.17	ekādaśauṣṇihāt
9.20.18	tathāgneyāj jāgatāt
9.20.19	uttamena pāṅktena pādenodayaṃ kāṅkṣet
9.20.20	udite sauryāṇi
9.20.21	ud u tyaṃ jātavedasam iti nava
9.20.22	citraṃ devānām
9.20.23	namo mitrasya
9.20.24	indra kratum iti pragāthaḥ
9.20.25	mahī dyaur iti tisraḥ
9.20.26	viśvasya devī mṛśayasya janmano na yā roṣāti na grabha iti dvipadā
9.20.27	bṛhaspate ati yad aryo arhād iti paridadhāti
9.20.28	pratipade cāhāvaḥ paridhānīyāyai ca
9.20.29	tatsaṃpadā bṛhatīsahasraṃ saṃpadyate
9.20.30	ime somāsas tiroahnyāsa iti puronuvākyā
9.20.31	hotā yakṣad aśvinā somānāṃ tiroahnyānām iti praiṣaḥ
9.20.32	ubhā pibataṃ pra vāmaṃdhāṃsīty adhyardhāṃ saṃdhāyārdharcena vaṣaṭkaroti
9.20.33	virājaiveti kauṣītakiḥ
9.20.34	aśvinā vāyuneti vā
9.21.1	trivṛd bahiṣpavamānaḥ
9.21.2	saṃdhiṣāma ca
9.21.3	pañcāditha pañcadaśāni
9.21.4	rātriś ca
9.21.5	pañca saptadaśāni
9.21.6	pañcaikaviṃśāni
9.21.7	iti jyotiṣaḥ stomāḥ
9.21.8	eta evābhiplavasya
9.22.1	agniṃ tu ceṣyamāṇasyādīkṣitasyeṣṭiḥ
9.22.2	agnaye brahmaṇvate 'gnaye kṣatravate 'gnaye kṣatrabhṛte
9.22.3	paurṇamāsīvikāraḥ
9.22.4	brahma prajāvad ā bhara brahma ca te jātaveda ity agnaye brahmaṇvate
9.22.5	arcantas tvāsmākam agne adhvaram agne dyumnena svadasva havyety uttarayoḥ
9.22.6	bahūnāṃ ceṣyamāṇānāṃ saṃnivapanīyā
9.22.7	ekasyokhāsaṃbharaṇīyā
9.23.1	prājāpatyaś ca paśubandhaḥ
9.23.2	vāyavyo vā
9.23.3	agnaye vā kāmāya
9.23.4	puruṣo 'jo 'viko gaur aśva iti pañca paśavaḥ
9.23.5	ajo vā tūparaḥ
9.23.6	prājāpatye caike vāyavyaṃ paśupuroḍāśaṃ kurvanti
9.23.7	prājāpatyaṃ vāyavye
9.23.8	vaiśvānarīyam āgneye
9.23.9	hiraṇyagarbha iti puronuvākyās tisra uttarā yājyāḥ prājāpatyasya
9.23.10	upāṃśu
9.23.11	ekayā ca rāye nu kuvid aṅgeti puronuvākyāḥ pīvoannān pra yābhir yāsi pra vāyum accha iti vāyavyasya
9.23.12	ā te vatso mano yamat tubhyaṃ tā aṅgirastamāgniḥ pareṣu dhāmasv iti puronuvākyā vayaṃ te adyāśyāma tam īḍe ca tvety āgneyasya
9.23.13	bahuvat paśunigamāḥ pañcasu kriyamāṇeṣu pṛthivīṃ śarīrāṇīty ātaḥ
9.23.14	ekavad ata ūrdhvam
9.24.1	trihaviś ca dīkṣaṇīyā
9.24.2	āgnāvaiṣṇavo vaiśvānarīya ādityebhyaś ca
9.24.3	tyān nu kṣatriyān dhārayantaḥ
9.24.4	pañcahavir vā
9.24.5	aditaye caturthaḥ pañcamaḥ sarasvatyai
9.24.6	pañcahavir vātithyā
9.24.7	āgneyaindrau vaiśvadevabārhaspatyau vaiṣṇavaś ca
9.24.8	śucim arkais taṃ śagmāsaḥ
9.24.9	citibhyaḥ praṇīyamānābhya ity uktaḥ purīṣyāsaḥ pro tye agnayo 'gniṣu viśvebhir agne agnibhir agne viśvebhir agnibhir ity upāṃśv anubruvan paścād anusameti
9.25.1	saṃcite pariṣṭute 'gny uktham anuśaṃsety uktaś cityasya paścād upaviśyājyeyas tūṣṇīṃśaṃsas tenānāhūya sajapenānuśaṃsati
9.25.2	vaiśvānarāyety uktaḥ puronuvākyām anūcya yājyayā yajati prayājānuyājān vā parihāpya
9.26.1	agnīṣomīyasya paśupuroḍāśam anvañci devasūbhyo havīṃṣi
9.26.2	agnaye gṛhapataye somāya vanaspataye savitre satyaprasavāya rudrāya paśupataye bṛhaspataye vācaspataya indrāya jyeṣṭhāya mitrāya satyāya varuṇāya dharmapataye
9.26.3	agnir hotā gṛhapatir havyavāḍ agnir ā viśvadevaṃ na pramiya indraṃ vayaṃ mahādhana uruṃ naḥ
9.26.4	sarvapṛṣṭhāhavīṃṣi ca
9.27.1	agnaye vāsantikāya gāyatrāya trivṛte rāthantarāyendrāya graiṣmāya traiṣṭubhāya pañcadaśāya bārhatāya viśvebhyo devebhyo vārṣikebhyo jāgatebhyaḥ saptadaśebhyo vairūpebhyo mitrāvaruṇābhyāṃ śāradābhyām ānuṣṭubhābhyām ekaviṃśābhyāṃ vairājābhyāṃ bṛhaspataye haimantikāya pāṅktāya triṇavāya śākvarāya savitre śaiśirāyāticchandasāya trayastriṃśāya raivatāyānumataye 'gnaye vaiśvānarāya kāyāditaye viṣṇupatnyai
9.27.2	arcantas tvāsmākam agne adhvaramṛtena yau pra bāhavā bṛhaspate juṣasvaivā pitre 'nāgaso vāmam adya / anv adya no anumatir yajñaṃ deveṣu manyatām / agniś ca havyavāhano bhavataṃ dāśuṣe mayaḥ // anv id anumate tvaṃ manyāsai śaṃ ca nas kṛdhi / kratve dakṣāya no hinu pra ṇa āyūṃṣi tāriṣaḥ // iti
9.27.3	na paśutantre havīṃṣi codyamānāni nigamān labhante
9.27.4	vapāṃ saṃsthāpyānūbandhyāyās tvāṣṭreṇa paśunopāṃśu patnīśāle caranti
9.27.5	paryagnikṛtam utsṛjanti na saṃsthāpayanti
9.27.6	ājyena vā paśudharmaṇā saṃsthāpayanti
9.27.7	śivas tvaṣṭaḥ prathamabhājam
9.28.1	devikāhavīṃṣi cānvañci paśupuroḍāśam
9.28.2	anumatyai kuhvai rākāsinīvālībhyāṃ dhātre
9.28.3	kuhūm ahaṃ suvṛtaṃ vidmanāpasam asmin yajñe suhavāṃ johavīmi / sā no dadātu śravaṇaṃ pitṝṇāṃ tasyai te devi haviṣā vidhema / kuhūr devānām amṛtasya patnīr havyā no asya haviṣaḥ kṛṇotu / saṃ dāśuṣe kiratu bhūri vāmaṃ rāyaspoṣaṃ cikituṣe dadātu / dhātā dadātu dāśuṣe prācīṃ jīvātum akṣitim / vayaṃ devasya dhīmahi sumatiṃ satyadharmaṇaḥ //
9.28.4	devībhyaś ca havīṃṣi
9.28.5	adbhya oṣadhībhyo gobhya uṣase rātraye sūryāyai dive pṛthivyai vāce gave
9.28.6	āpo hi ṣṭha yo vo vṛtābhyaḥ
9.28.7	yā oṣadhīḥ pūrvā ati viśvāḥ
9.28.8	yūyaṃ gāvo na tā arvā
9.28.9	prati ṣyā sūnarī satyā satyebhiḥ
9.28.10	rātrī vyakhyat / ye te rātrinṛcakṣaso yuktāso navatir nava / aśītiḥ santv aṣṭā uto te sapta saptatiḥ
9.28.11	dve te sukiṃśukam
9.28.12	endra yāhi haribhiḥ sakhe viṣṇo
9.28.13	syonā pṛthivi balitthā parvatānām
9.28.14	devīṃ vācaṃ yad vāg vadantī
9.28.15	mātā rudrāṇāṃ vacovidam
9.28.16	diśāṃ cāveṣṭīḥ
9.28.17	agnaya indrāya mitrāvaruṇābhyāṃ bṛhaspataye viśvebhyo devebhyo viṣṇave
9.28.18	saṃsthitāyāṃ codavasānīyāyāṃ maitrāvaruṇyā payasyayā nāniṣṭvāgnicin maithunaṃ carec caret
10.1.1	śuddhapakṣasyāṣṭamyāṃ dvādaśāhāya dīkṣante
10.1.2	dvādaśa dīkṣāḥ
10.1.3	dvādaśopasadaḥ
10.1.4	sutyāny ahāni dvādaśa
10.1.5	atirātraḥ sutyānāṃ prathamaṃ cottamaṃ ca
10.1.6	madhye daśarātraḥ
10.1.7	pṛṣṭhyaḥ ṣaḍahaḥ
10.1.8	trayaś chandomāḥ
10.1.9	daśamam ahaḥ
10.1.10	ayaṃ yajña iti yājyā hāriyojanasya
10.1.11	ananuvaṣaṭkṛta evāsaṃpreṣito maitrāvaruṇaḥ parā yāhi maghavann ity anūcya jāyed astam iti veha mada eva maghavann ity atipraiṣam āha dvitīyaprabhṛtiṣu
10.1.12	prāyaṇīye vā yathāsamāmnātam
10.1.13	śvaḥ sutyā vām indrāgnī tāṃ vāṃ prabravīmi viśvebhyo devebhyo brāhmaṇebhyaḥ somyebhyaḥ somapebhyo brahman vācaṃ yacchety āgnīdhraḥ svasya dhiṣṇyasya paścād upaviśya
10.1.14	nityam etat prāg uttamād ahnaḥ
10.1.15	patnīsaṃyājāntatā
10.1.16	āśiṣām anirvacanam
10.1.17	nāmadheyāgrahaṇaṃ ca
10.1.18	prāyaṇīyodayanīyayoḥ sārasvataḥ
10.1.19	mādhucchandase vā
10.1.20	dvirātraprabhṛtiṣv ahaḥsaṃghāteṣu yatra hotāśvinaṃ śaṃset tatra maitrāvaruṇaḥ prātar anuvākam anubrūyāt
10.2.1	trivṛtstomaṃ rathantarapṛṣṭham agniṣṭomaḥ prathamaṃ dāśarātrikam
10.2.2	upa prayanto adhvaram ity ājyaṃ vyūḍhe pra vo devāyeti samūḍhe
10.2.3	mādhucchandasaḥ praugaḥ
10.2.4	ā yātv indro 'vasa iti marutvatīyam
10.2.5	ā na indro dūrād iti niṣkevalyam
10.2.6	agne varcasvin varcasvī tvaṃ deveṣv asi varcasvy ahaṃ manuṣyeṣu bhūyāsam ity atigrāhyaṃ bhakṣayati
10.2.7	yuñjate mana iheha vo hayo na vidvān ity uttame vā parihāpyeti vaiśvadeve vikāraḥ
10.2.8	pañcajanīyā paridhānīyā sarvatra vaiśvadevasya
10.2.9	pra śardhāyety āgnimārute
10.2.10	saptāta ūrdhvam ukthyāni
10.2.11	ṣoḍaśyantaṃ caturtham
10.3.1	pañcadaśastomaṃ bṛhatpṛṣṭhaṃ dvitīyam
10.3.2	agniṃ dūtaṃ vṛṇīmaha ity ājyaṃ vyūḍhe
10.3.3	tvaṃ hi kṣaitavad iti samūḍhe sarvatrottamāṃ parihāpya
10.3.4	gārtsamadaḥ praugaḥ
10.3.5	vāyo ye te sahasriṇa iti dve tīvrāḥ somāsa ā gahīty ekā śukrasyādyety ekobhā devā divispṛśeti dve ayaṃ vāṃ mitrāvaruṇeti catvāri tṛcāny uta syā ṇaḥ sarasvatī ghoreti praugatṛcāni
10.3.6	viśvānarasya va indra it somapā iti marutvatīyasya pratipad anucarau
10.3.7	uttiṣṭha brahmaṇaspata iti brāhmaṇaspatyaḥ pragāthaḥ
10.3.8	indra somaṃ somapata iti marutvatīyam
10.3.9	yā ta ūtir iti niṣkevalyam
10.3.10	indrojasvinn ojasvī tvaṃ deveṣv asy ojasvy ahaṃ manuṣyeṣu bhūyāsam ity atigrāhyaṃ bhakṣayati
10.3.11	viśvo devasyeti vaiśvadevasya pratipat
10.3.12	asya hi svayaśastaram ity uttare
10.3.13	ā viśvadevam ity anucaraḥ
10.3.14	tad devasya te hi dyāvāpṛthivī yajñasya va iti vaiśvadeve vikāraḥ
10.3.15	pṛkṣasya vṛṣṇo vṛṣṇe śardhāya nū cit sahojā ity āgnimārute
10.4.1	saptadaśastomaṃ vairūpapṛṣṭhaṃ tṛtīyam
10.4.2	yukṣvā hi devahūtamān ity ājyaṃ vyūḍhe
10.4.3	tvam agne vasūn iti samūḍhe sarvatrottamāṃ parihāpya
10.4.4	auṣṇiha ātreyaḥ praugaḥ
10.4.5	vāyav ā yāhi vītaya ity ekā vāyo yāhi śiveti dve indraś ca vāyav eṣāṃ sutānām iti dve ayaṃ somaś camū suta ity ekā mitre varuṇe 'śvināv eha gacchatam ā yāhy adribhiḥ sajūr viśvebhir devebhir uta naḥ priyeti praugatṛcāni
10.4.6	taṃ tam it traya indrasya somā iti marutvatīyasya pratipadanucarau
10.4.7	praitu brahmaṇaspatir iti brāhmaṇaspatyaḥ pragāthaḥ
10.4.8	tryaryamā iti marutvatīyam
10.4.9	yad dyāva indra yad indra yāvata iti vairūpasya stotriyānurūpau pragāthau
10.4.10	indra tridhātv iti sāmapragāthaḥ
10.4.11	ahaṃ bhuvaṃ yo jāta iti niṣkevalyam
10.4.12	sūrya bhrājasvin bhrājasvī tvaṃ deveṣv asi bhrājasvy ahaṃ manuṣyeṣu bhūyāsam ity atigrāhyaṃ bhakṣayati
10.4.13	abhi tvā devety anucaraḥ
10.4.14	ud u ṣya devaḥ savitā hiraṇyayā ghṛtavatī bhuvanānām iti tṛcāv anaśvo jātaḥ parāvata iti vaiśvadeve vikāraḥ
10.4.15	vaiśvānarāya dhiṣaṇāṃ dhārāvarās tvam agne prathamo aṅgirā ṛṣir ity āgnimārute
10.5.1	ekaviṃśastomaṃ vairāja pṛṣṭhaṃ caturtham
10.5.2	āgniṃ nasva vṛktibhir ity ājyaṃ vyūḍhe 'gniṃ nara iti samūḍhe
10.5.3	ānuṣṭubhaḥ praugaḥ
10.5.4	vāyo śukro ayāmi ta ity ekā vihi hotrā iti dve indraś ca vāyav eṣāṃ somānāṃ yaś ciketā no viśvābhir ūtibhir ā tvā giro 'pa tyam ity ekā yūyaṃ hi ṣṭha iti dve iyam adadād iti praugatṛcāni
10.5.5	pra ṇo devī iti samūḍhe
10.5.6	taṃ tvā yajñebhir iti pratipan marutvatīyasya
10.5.7	ye tryahasya prathamasya ta uttarasyānucarāḥ sabrāhmaṇaspatyāḥ
10.5.8	śrudhī havam indrendra marutva imaṃ nu māyinam iti tṛcāv iti marutvatīyam
10.5.9	pibā somam indra mandatu tveti vairājasya stotriyānurūpau nyūṅkham
10.5.10	madhyasya pādasya dvitīyasaptamayor akṣarayor dviṣ pūrvaṃ dvir uttaram ity ānuṣṭubhaḥ
10.5.11	yaṃ to3 o3 suṣāva haryo3 o3 śvādrir iti
10.5.12	dvitīye 'kṣare dvādaśakṛtva ekaikaṃ dīrgham hrasvāṃs trīṃstrīn antareṇeti vairājaḥ
10.5.13	yaṃ to suṣāveti
10.5.14	dvitīyacaturthayor akṣarayoḥ pratigarasyānuṣṭubhaḥ pratinyūṅkhaḥ
10.5.15	dvitīye vairājaḥ
10.5.16	otho3 o3 modo3 o3 eveti
10.5.17	otho modaiveti
10.5.18	indram id devatātaya iti sāmapragāthaḥ
10.5.19	tubhyedam eti tisṛṇāṃ pūrvayor nyūṅkhaḥ
10.5.20	kuha śruto yudhmasya te tyam u vaḥ satrāsāham iti tisra iti niṣkevalyam
10.5.21	dvitīyād ahnaḥ pratipat
10.5.22	hiraṇyapāṇim ity anucaraḥ
10.5.23	ā devo yātu savitā suratnaḥ pra dyāvā yajñaiḥ pṛthivī namobhiḥ pra ṛbhubhyaḥ pra śukraitu devīti vaiśvadeve vikāraḥ
10.5.24	pra samrājaḥ ka īṃ vyaktā huve vaḥ sudyotmānam ity āgnimārute
10.6.1	triṇavastomaṃ śākvarapṛṣṭhaṃ pañcamam
10.6.2	imam ū ṣv iti navarcam ājyaṃ vyūḍhe 'gniṃ taṃ manya iti samūḍhe
10.6.3	tasya prathamāyai padam avagṛhya padam avagṛhya dve avagṛhyaikena praṇauti
10.6.4	paṅktiśaṃsaṃ parāḥ
10.6.5	bārhataḥ praugaḥ
10.6.6	ā no yajñaṃ divispṛśam iti dve ā no vāyav ity ekā vāṃ sahasram iti tisra ṛdhag ittheti dve pra mitrāyety ekemā u vāṃ diviṣṭaya ā no viśvāsu havyo devaṃ devaṃ vo 'vase devaṃ devam iyam adadād iti praugatṛcāni
10.6.7	uta syā naḥ sarasvatī ghoreti samūḍhe
10.6.8	yat pāñcajanyayeti marutvatīyasya pratipat
10.6.9	itthā hi some 'vitāsi marutvāṁ indra vṛṣabho 'yaṃ ha yeneti tisra iti marutvatīyam
10.6.10	mahānāmnyaḥ stotriyaḥ
10.6.11	yathā tisro 'nuṣṭubhas tathaikaikā
10.6.12	uttamāyāḥ paṅktir uttamā
10.6.13	uttamārdhe ca pañca padāni pacchaḥ purīṣam ity ācakṣate tan nivicchaṃsam
10.6.14	praty asmai pipīṣate yo rayivo rayiṃtamas tyam u vo aprahaṇam iti trayas tṛcā asmā asmā iti daśamy evā hy asi vīrayur iti vā so 'nurūpaḥ
10.6.15	yad indra nāhuṣīṣv eti sāmapragāthaḥ
10.6.16	indro madāya predaṃ brahmābhūr ekas tam indraṃ vājayāmasīti tisra iti niṣkevalyam
10.6.17	tat savitur vareṇyam ity anucaraḥ
10.6.18	ud u ṣya devaḥ savitā damūnā iti tisro mahī dyāvāpṛthivī iti catasra ṛbhur vibhvā ko nu vāṃ mitrāvaruṇau pra śamtameti vā vaiśvadeve vikāraḥ
10.6.19	haviṣpāntaṃ vapur nv agnir hotā gṛhapatir iti tisra ity āgnimārute
10.6.20	mūrdhānam ā rudrāsa imam ū ṣv iti naveti samūḍhe
10.7.1	trayastriṃśastomaṃ raivatapṛṣṭhaṃ ṣaṣṭham
10.7.2	nityābhir yājyābhiḥ pārucchepīḥ saṃdhāya yajanti
10.7.3	ā tvā juva ā vāṃ dhiya ity aindrāvāyavasya puronuvākye
10.7.4	stīrṇaṃ barhir ā vāṃ ratha iti yājye
10.7.5	suṣumeti maitrāvaruṇasya puronuvākyottarā yājyā
10.7.6	yuvāṃ stomebhir ity āśvinasya puronuvākyottarā yājyā
10.7.7	vṛṣann indra tāṃ vāṃ dhenuṃ viśveṣu hi tvā mo ṣu vo asmad ā yan naḥ patnīs tā no rāsann iti neṣṭur dvipadā triṣṭup cāgniṃ hotāraṃ dadhyaṅ heti prātaḥsavane prasthitānāṃ yajanti
10.7.8	tubhyaṃ hinvāna iti sūktayor ekaikordhvam ṛtupraiṣebhyaḥ
10.7.9	svayaṃ yajato 'dhvaryur gṛhapatiś ca
10.7.10	cityasya paścād upaviśyādhvaryuḥ śālāmukhīyasya gṛhapatiḥ
10.7.11	pibā somam indra suvānam indrāya hi dyaus tvayā vayaṃ maghavan pāhi na indra nū itthā te 'var maha indra vanoti hi sunvann iti mādhyandine vikāraḥ
10.7.12	uta mātā bṛhad diveti neṣṭus tṛtīyasavane
10.7.13	anavānanto yajanti
10.7.14	aikāhikībhir vā
10.8.1	ayaṃ jāyatety ājyam
10.8.2	āticchandasaḥ praugaḥ
10.8.3	stīrṇaṃ barhir ā vāṃ ratho 'yaṃ mitrāya yuvāṃ stomebhir vṛṣann indrety ekāvar maha indreti dve o ṣu ṇo agna iyam adadād iti praugatṛcāni
10.8.4	uta naḥ priya iti samūḍhe
10.8.5	sa pūrvya iti pratipan marutvatīyasya
10.8.6	yaṃ tvaṃ rathaṃ sa yo vṛṣā marutvān indra mīḍhva iti tisra iti marutvatīyam
10.8.7	revatīr no revāṁ idṛevata iti raivatasya stotriyānurūpau
10.8.8	mā cid anyad iti sāmapragāthaḥ
10.8.9	endra yāhy upa pra ghā nv asyopa no haribhir iti tisra iti niṣkevalyam
10.8.10	abhi tyaṃ devam iti pratipad vaiśvadevasya
10.8.11	tasyāḥ ṣoḍaśākṣareṇa vigṛhyāṣṭādaśākṣareṇa praṇutya pañcadaśākṣareṇāvasāya pañcadaśākṣareṇa
10.8.12	asya hi svayaśastaram ity uttare
10.8.13	tṛtīyād ahno 'nucaraḥ
10.8.14	ud u ṣya devaḥ savitā savāya katarā pūrvā kim u śreṣṭha idam itthety uttame pariśiṣya ye yajñeneti śastvā pariśiṣṭe śaṃsatīti vaiśvadeve vikāraḥ
10.8.15	ahaś ca kṛṣṇaṃ prayajyava imaṃ stomam ity āgnimārute
10.8.16	madhyamāt tryahān niṣkevalyamarutvatīyayor uttamāṃs tṛcān samūḍha utsṛjati
10.8.17	svasti no mimītām iti ca tisro 'nte vaiśvadevānāṃ karoti
10.8.18	tataṃ ma ity ārbhavaṃ caturthasya
10.8.19	pra yantu vājā iti tisro 'nte mārutasya
10.8.20	vasuṃ na citramahasam iti jātavedasīyam
10.8.21	parokṣapṛṣṭhasya bṛhadrathantarapṛṣṭhasyopāṅkyapṛṣṭhasyāparkyapṛṣṭhasya tanūpṛṣṭhasya cchandoruṭ stomasya ca cchandogavaśena stotriyānurūpān sāmapragāthāṃś ca
10.8.22	samānam anyat samūḍhena
10.8.23	tathā viśvajiti
10.9.1	caturviṃśastomaṃ bṛhatpṛṣṭham ubhayasāma saptamam
10.9.2	pra vaḥ śukrāyety ājyam
10.9.3	traiṣṭubhaḥ praugaḥ
10.9.4	pra vīrayā te satyenod vāṃ cakṣur ā gomatā no deva pra vo yajñeṣu pra kṣodaseti praugatṛcāni
10.9.5	ye tryahasya prathamasya pratipad anucarāḥ sabrāhmaṇaspatyās te chandomeṣuṣvarasāmasv abhiplave ca
10.9.6	prathamād eva prathamasyāhnaś chāndomikasya
10.9.7	dvitīyād dvitīyasya
10.9.8	tṛtīyāt tṛtīyasya
10.9.9	evaṃ tryahasya pūrvasyābhiplavikasya
10.9.10	evam uttarasya
10.9.11	evaṃ svarasāṃnām
10.9.12	kayā śubhā tyaṃ su meṣam iti marutvatīyam
10.9.13	tam u ṣṭuhy abhi tyaṃ meṣam iti niṣkevalyam
10.9.14	na kaṇvarathantarasya yonim anuśaṃset
10.9.15	ye prathamayor ahnoḥ pratipad anucarā vaiśvadevasya te chandomeṣv abhiplave ca
10.9.16	tat savitur vareṇyaṃ pretāṃ yajñasyāyaṃ devāyeti tṛcān ṛjuṇītīti pañcā yāhi vanasā sahaumāsaś carṣaṇīdhṛta iti tisra vaiśvadeve vikāraḥ
10.9.17	vaiśvānaro na ūtaye / vaiśvānaro na ā gamad imaṃ yajñaṃ sajūr upa / agnir ukthena vāhasā / vaiśvānaro 'ṅgirasāṃ stomaṃ yajñaṃ ca jījanat / aiṣu dyumnaṃ svaryamat // pra yad vas triṣṭubham iti pañcadaśa nava vārcantas tvety āgnimārute
10.10.1	catuś catvāriṃśastomaṃ rathantarapṛṣṭham aṣṭamam
10.10.2	agniṃ vo devam ity ājyam
10.10.3	traiṣṭubhaḥ praugaḥ
10.10.4	kuvid aṅgeti prathamātṛtīye ā vāyo bhūṣeti caikā yāvattaraḥ prati vāṃ sūra udite 'pa svasur ayaṃ somaḥ pra brahmāṇa uta syā naḥ sarasvatī juṣāṇeti praugatṛcāni
10.10.5	mahāṁ indro nṛvad imā u tvā purutamasya kva sya vīra iti sarvatra catasra uttamāḥ parihāpya mahaś cit tam asya dyāvāpṛthivī iti marutvatīyam
10.10.6	tvaṃ mahāṁ indra tubhyaṃ ha tvaṃ mahāṁ indra yo hāpūrvyā tāṃ su te kīrtim imāṃ te dhiyam iti niṣkevalyam
10.10.7	hiraṇyapāṇim ūtaya iti catasro mahī dyaur yuvānā pitar eti tṛcau devānām id imā nu kaṃ viśve devā ṛtāvṛdha iti tisra iti vaiśvadeve vikāraḥ
10.10.8	vaiśvānaro ajījanad agnir no navyasīṃ matim / kṣmayā vṛdhāna ojasā // vṛṣā pāvaka dīdihy agne vaiśvānara dyumat / jamad agnibhir āhutaḥ // ṛtāvānaṃ vaiśvānaraṃ kad dha nūnaṃ kadhapriyo dūtaṃ vo viśvavedasam ity āgnimārute
10.11.1	aṣṭācatvāriṃśastomaṃ bṛhatpṛṣṭhaṃ navamam
10.11.2	aganma mahā somasya mā tavasam ity ājyam
10.11.3	pūrvaṃ vā
10.11.4	traiṣṭubhaḥ praugaḥ
10.11.5	ā vāyo bhūṣeti prathamātṛtīye cottamā ca dvitīyācaturthyau cārvanto na śravasa iti ca divi kṣayantā viśvavārendraṃ nara ūrdhvo 'gniḥ pra kṣodaseti praugatṛcāni
10.11.6	tryaryamendro rathāya tiṣṭhā harī gāyat sāma pra mandina iti marutvatīyam
10.11.7	ā satyo yātv asmā id u ya indra tat ta indriyam ahaṃ bhuvaṃ viśvajita iti niṣkevalyam
10.11.8	abhi tvā deva pra vāṃ mahi dyavī iti tṛcāv indra iṣa ity ekā te no ratnānīti dve agnir uktha itiprabhṛti pañca manoḥ sūktāni ye triṃśatīty upottamām uddhṛtya na hi vo asty arbhaka ity ekāśarmā iti catasro babhrur eka iti vā manupravaḍho viśve devāsa ā gateti tṛcaṃ bhāradvājam iti vaiśvadeve vikāraḥ
10.11.9	divi pṛṣṭhe arocatāgnir vaiśvānaro bṛhan / jyotiṣā bādhate tamaḥ // sa viśvaṃ prati cākḷpadṛtūn utsṛjate vaśī / yajñasya vaya uttiran // agniḥ pareṣu dhāmasu maruto yasyāgnir hotā purohita ity āgnimārute
10.11.10	yāni tryahasya prathamasya prātaḥsavanatṛtīyasavanāni tāni samūḍhe chandomānām
10.11.11	niṣkevalyamarutvatīyayoś ca jāgatāny utsṛjati
10.11.12	sa yo vṛṣeti pañcadaśa ūrdhvaṃ kayāśubhīyāt
10.11.13	yo jāta iti tam u ṣṭuhīyāt
10.11.14	bṛhadrathantarapṛṣṭhe dviṣūktāḥ sarve
10.12.1	avivākyaṃ caturviṃśastomaṃ daśamam ahaḥ
10.12.2	trayastriṃśam agniṣṭomasāma
10.12.3	trikaṃ mānasam
10.12.4	vāmadevyasya yonau rathantaraṃ pṛṣṭham
10.12.5	apratibhāyām anyaḥ svādhyāyam
10.12.6	uddhṛtyānuṣṭubham itareṣāṃ chandasāṃ saṃpad ānuṣṭubhaṃ pañcadaśaṃ sahasram ekasmin savanīye
10.12.7	dvātriṃśataṃ gāyatryaḥ
10.12.8	agniṃ naraḥ prati ṣyā sūnaryā śubhreti tṛcān anuṣṭubhāṃ sthāne
10.12.9	caturviṃśatiṃ triṣṭubhaḥ
10.12.10	tathā jagatyaḥ
10.12.11	pañcadaśa pragāthān
10.12.12	auṣṇihāṁś ca tṛcān pañcadaśa
10.12.13	pāṅktāni ca
10.12.14	anuṣṭubhāṃ prātaranuvākaḥ pañcadaśe śate
10.12.15	tṛtīyācaturthyau stokyānām uddhṛtyābhi pravanteti dve
10.12.16	acchā naḥ śīraśociṣam iti tisro 'cchā vo agnim avasa ity etāsāṃ sthāne
10.12.17	prati śrutāyeti tisraḥ praty asmai pipīṣata ity etāsāṃ sthāne
10.13.1	agne tam adyety ājyam
10.13.2	tasya prathamāyāṃ pañcākṣareṇa vigṛhya dvābhyāṃ pañcākṣarābhyām avasāya dvābhyāṃ praṇauti
10.13.3	mādhucchandasaḥ praugaḥ
10.13.4	dvāviṃśatiṃ gāyatryaḥ
10.13.5	mṛjāno vāre pavamāno avyaya iti grāvastuto yāthākāmyam
10.13.6	uttiṣṭhann ojasety ekottiṣṭhatāvapaśyatety etasyāḥ sthāne
10.13.7	trikadrukīyā pratipan marutvatīyasya
10.13.8	tasyāḥ ṣoḍaśākṣareṇa vigṛhya ṣoḍaśākṣareṇa praṇutya ṣoḍaśākṣareṇāvasāya ṣoḍaśākṣareṇa
10.13.9	tuviśuṣmety uttare
10.13.10	bṛhadindrāyeti sūktāt pūrvau pragāthau pinvanty apīyayā saṃśaṃsatīti marutvatīyam
10.13.11	vāmadevyasya stotriyānurūpau śastvordhvaṃ dhyāyyāyā rāthantaraṃ pragāthaṃ stotriyānurūpau ca
10.13.12	sakhāya ā śiṣāmahīti nava
10.13.13	ā dhūrṣv asmai vajram eka iti ca dvipade
10.13.14	hairaṇyastūpīyaṃ ca
10.13.15	prāg ghairaṇyastūpīyāt pragāthena saṃśaṃsati
10.13.16	iti niṣkevalyam
10.13.17	ṣaṣṭhāt pratipad anucarau vaiśvadevasya
10.13.18	purastāc cānobhadrīyāt praśukrīyam iti vaiśvadeve vikāraḥ
10.13.19	uru viṣṇav ity uddhṛtya bhavā mitra iti yajati
10.13.20	agniṃ nara ity agniṣṭomasāṃnaḥ stotriyānurūpau
10.13.21	āyaṃ gaur mahī dyaur iti stotriyānurūpau
10.13.22	taṃ pratnatheti trayodaśa
10.13.23	yajño babhūveti paridhāya
10.13.24	prajāpata iti yajati
10.13.25	ukthair āhāvo vyākhyātaḥ
10.13.26	iti samūḍhe 'tiriktoktham
10.13.27	purā patnīsaṃyājebhyaḥ saṃsthāpya vā gārhapatye hutvā pūrvayā dvārā sadaḥ prapadya svasya dhiṣṇyasya paścād upaviśya mānasena stuta āyaṃ gaur iti sārparājñīḥ parāṅ upāṃśv apraṇuvan
10.13.28	adhvaryo3 ity āmantrito hoyi hotar iti sarvatra pratiśṛṇoti
10.13.29	oṃ hotas tathā hotar ity ācakṣāṇe 'nugṛṇāti
10.14.1	adhvaryo3 iti daśahotari vadiṣyan
10.14.2	prajāpatir akāmayata bahu syāṃ prajāyeya sarvaṃ vedam anuṣyād yad idaṃ kiṃceti / sa etaṃ daśahotāraṃ yajñakratum apaśyad agnihotram
10.14.3	ity uktvāthopāṃśu
10.14.4	cittiḥ sruk / cittam ājyam / vāg vediḥ / ādhītaṃ barhiḥ / keto agniḥ / vijñātam agnīt / vācaspatir hotā / mana upavaktā / prāṇo haviḥ / sāmādhvaryuḥ / iti hotāraḥ
10.14.5	atha grahaḥ
10.14.6	vācaspate hṛdvidhenāman / vācaspatiḥ somam apādā asmāsu nṛmṇaṃ dhāḥ
10.14.7	ity upāṃśu
10.14.8	tena devān manuṣyān asurān ity etāṃs trayān ajanayat prajāpatiḥ / sa yeṣāṃ vā evaṃvidvān hotā bhavati / pra vai sa hotā prajayā paśubhir jāyate / pra te yajamānāḥ prajayā paśubhir jāyante yeṣām evaṃvidvān hotā bhavatīti
10.15.1	adhvaryo3 iti caturhotari vadiṣyan
10.15.2	te dvayā evānvāvṛttā āsan devāś ca manuṣyāś ca / parāñco hāsmād asurā āsan so 'kāmayata vīro ma ājāyeta yenemān asurān abhibhaveyam iti / sa etaṃ caturhotāraṃ yajñakratum apaśyad darśapūrṇamāsau
10.15.3	ity uktvāthopāṃśu
10.15.4	pṛthivī hotā / dyaur adhvaryuḥ / tvaṣṭāgnīt / mitra upavaktā / iti hotāraḥ
10.15.5	atha grahaḥ
10.15.6	vācaspate vāco vīryeṇa saṃbhṛtatamenāyacchase / yajñapataye vasu vīryam āsaṃskarase / vācaspatiḥ somaṃ pibatu / jajanad indram indriyāya svāhā
10.15.7	ity upāṃśu
10.15.8	tenendraṃ vīram ajanayat tata enān asurān abhyabhavat prajāpatiḥ / sa yeṣāṃ vā evaṃvidvān hotā bhavati / ā vai tasya hotur vīro jāyate / ā teṣāṃ yajamānānāṃ vīrā jāyante / abhi vai sa hotā dviṣantaṃ bhrātṛvyaṃ bhavati / abhi te yajamānā dviṣato bhrātṛvyān bhavanti yeṣām evaṃvidvān hotā bhavatīti
10.16.1	adhvaryo3 iti pañcahotari vadiṣyan
10.16.2	tasmā indrāya devatā jyaiṣṭhyāya śraiṣṭhyāya nātiṣṭhanta / sa etaṃ pañcahotāraṃ yajñakratum apaśyac cāturmāsyāni
10.16.3	ity uktvothopāṃśu
10.16.4	agnir hotā / aśvināv adhvaryū / rudro 'gnīt / bṛhaspatir upavaktā / iti hotāraḥ
10.16.5	atha grahaḥ
10.16.6	vācaspate 'chidrayā vācāchidrayā juhvā / divi devā vṛdhan hotrām airayasva
10.16.7	ity upāṃśu
10.16.8	tato vā indrāya devatā jyaiṣṭhyāya śraiṣṭhyāyātiṣṭhanta / sa yeṣāṃ vā evaṃvidvān hotā bhavati / tiṣṭhate vai tasmai hotre svāḥ śraiṣṭhyāya tiṣṭhante tebhyo yajamānebhyaḥ svāḥ śraiṣṭhyāya yeṣām evaṃvidvān hotā bhavatīti
10.17.1	adhvaryo3 iti ṣaḍḍhotari vadiṣyan
10.17.2	so 'kāmayatānnādaḥ syām annapatir iti / sa etaṃ ṣaḍḍhotāraṃ yajñakratum apaśyat paśubandham
10.17.3	ity uktvāthopāṃśu
10.17.4	sūryas te cakṣuḥ / vāyuḥ prāṇaḥ / antarikṣam ātmā / yajño gātrāṇi / dyauḥ pṛṣṭham / pṛthivī śarīram / iti hotāraḥ
10.17.5	atha grahaḥ
10.17.6	somaḥ somasya pibatu śukraḥ śukrasya pibatu / śrātās ta indra somā vātāpe havanaśrutaḥ
10.17.7	ity upāṃśu
10.17.8	tato vai so 'nnādo 'nnapatir āsīt / sa yeṣāṃ vā evaṃvidvān hotā bhavati / annādo vai sa hotānnapatir bhavati / annādās te yajamānā annapatayo bhavanti yeṣām evaṃvidvān hotā bhavatīti
10.18.1	adhvaryo3 iti saptahotari vadiṣyan
10.18.2	te devā akāmayanta kḷptāḥ kḷpteṣu lokeṣu syāma iti / ta etaṃ saptahotāraṃ yajñakratum apaśyan saumyam adhvaram
10.18.3	ity uktvāthopāṃśu
10.18.4	mahāhavir hotā / satyahavir adhvaryuḥ / acittapājā agnīt / acittamanā upavaktā / anādhṛṣyaś cāpratidhṛṣyaś cābhigarau / ayāsya udgātā / iti hotāraḥ
10.18.5	atha grahaḥ
10.18.6	vācaspate vidhenāman vidhema te nāma / vidhes tvam asmākaṃ nāma / mā devānāṃ tantuś chedi mā manuṣyāṇām / sajūr diṣā pṛthivyopahūtaḥ somasya piba svāhā
10.18.7	ity upāṃśu
10.18.8	tato vai tebhyo 'kalpata / te devāḥ kḷptāḥ kḷpteṣu lokeṣv āsan / apy adya kḷptāḥ kḷpteṣu / sa yeṣāṃ vā evaṃvidvān hotā bhavati / kalpate vai tasmai hotre yogakṣemahṇ / kalpate tebhyo yajamānebhyo yogakṣemaḥ / abhi vai sa hotā svargaṃ lokam aśnute praty asmiml loke pratitiṣṭhati / abhi te yajamānāḥ svargaṃ lokam aśnuvate praty asmiml loke pratitiṣṭhanti yeṣām evaṃvidvān hotā bhavatīti
10.19.1	tanūr ato vadati
10.19.2	adhvaryo yeṣāṃ vā annādīṃ prajāpates tanvaṃ vidvān hotā bhavaty annādo vai sa hotā bhavaty annādās te yajamānā bhavanti / adhvaryo yeṣāṃ vā annapatnīṃ prajāpates tanvaṃ vidvān hotā bhavaty annapatir vai sa hotā bhavaty annapatayas te yajamānā bhavanti / adhvaryo yeṣāṃ vai bhadrāṃ prajāpates tanvaṃ vidvān hotā bhavati bhadraṃ vai tasmai hotre bhavati bhadraṃ tebhyo yajamānebhyo bhavati / adhvaryo yeṣāṃ vai kalyāṇīṃ prajāpates tanvaṃ vidvān hotā bhavati kalyāṇaṃ vai tasmai hotre bhavati kalyāṇaṃ tebhyo yajamānebhyo bhavati / adhvaryo yeṣāṃ vā anilayāṃ prajāpates tanvaṃ vidvān hotā bhavaty anilayo vai sa hotā bhavaty anilayās te yajamānā bhavanti / adhvaryo yeṣām apabhayāṃ prajāpates tanvaṃ vidvān hotā bhavaty abhayaṃ vai tasmai hotre bhavaty abhayaṃ tebhyo yajamānebhyo bhavati / adhvaryo yeṣāṃ vā anāptāṃ prajāpates tanvaṃ vidvān hotā bhavaty anāpto vai sa hotā bhavaty anāptās te yajamānā bhavanti / adhvaryo yeṣām anāpyāṃ prajāpates tanvaṃ vidvana hotā bhavaty anāpyo vai sa hotā bhavaty anāpyās te yajamānā bhavanti / adhvaryo yeṣāṃ vā anādhṛṣṭāṃ prajāpates tanvaṃ vidvān hotā bhavaty anādhṛṣṭo vai sa hotā bhavaty anādhṛṣṭās te yajamānā bhavanti / adhvaryo yeṣāṃ vā anādhṛṣyāṃ prajāpates tanvaṃ vidvān hotā bhavaty anādhṛṣyo vai sa hotā bhavaty anādhṛṣyās te yajamānā bhavanti / adhvaryo yeṣāṃ vā apūrvāṃ prajāpates tanvaṃ vidvān hotā bhavati na vai tasmād dhotur anyaḥ pūrvo bhavati na tebhyo yajamānebhyo 'nye pūrve bhavanti / adhvaryo yeṣāṃ vā abhrātṛvyāṃ prajāpates tanvaṃ vidvān hotā bhavaty abhrātṛvyo vai sa hotā bhavaty abhrātṛvyās te yajamānā bhavanti yeṣām evaṃvidvān hotā bhavatīti
10.20.1	gṛhapatir ato gṛhapativadanam
10.20.2	adhvaryo yeṣāṃ vai gṛhapatir gṛhapatiṃ vidvān gṛhapatir bhavati rādhnoti vai sa gṛhapatī rādhnuvanti te yajamānāḥ / adhvaryo yeṣāṃ vā apahatapāpmānam evaṃvidvān gṛhapatir bhavaty apa vai sa gṛhapatiḥ pāpmānaṃ hate 'pa te yajamānāḥ pāpmānaṃ ghnate yeṣām evaṃvidvān gṛhapatir bhavatīti
10.21.1	prajāpata iti manasā yajati
10.21.2	manasā vaṣaṭkaroti
10.21.3	manasānuvaṣaṭkaroti
10.21.4	manasā bhakṣaḥ
10.21.5	manasoro 'bhimarśanam
10.21.6	audumbarīm anvārabhante 'greṇa dhiṣṇyān āsīnāḥ
10.21.7	palāśaśākhābhir ye nātikrāmeyuḥ
10.21.8	uttamau pāṇī hotā kurvīta
10.21.9	uttamo 'sānīti
10.21.10	apidhāya sadaso dvārau śālāyāś cādhvaryur vācam upākaroti / vāgyatāḥ saṃmīlyāsata ā nakṣatrāṇāṃ darśanāt
10.21.11	nakṣatreṣu dṛśyamāneṣu mārjālīyadeśe taccakṣur iti nakṣatreṣu cakṣur visṛjante
10.21.12	sarve sāmno nidhanam upetyottarasya havirdhānasyādho 'kṣaṃ sarpanti
10.21.13	uttarasyottareṇa vā
10.21.14	yuvaṃ tam indrāparvatety akṣavelāyāṃ japitvāgreṇa havirdhāne samupaviśya kāmān dhyāyante yatkāmā bhavanti
10.21.15	ye bahukāmā bhūr bhuvaḥ svar ity etās te vyāhṛtīr japeyuḥ
10.21.16	te prāñca udañca utkramya vācaṃ vihvayante vāg aitu vāg upaitu vāg upa maitu vāg iti
10.21.17	subrahmaṇyāpratīkaṃ trir upāṃśv abhivyāhṛtya vācaṃ visṛjante
10.21.18	atra dvādaśāhaḥ saṃtiṣṭhate
10.21.19	kālavādo vā kālavādo vā
11.1.1	vyākhyāto dvādaśāhaḥ prakṛtiḥ satrāhīnānām
11.1.2	vacanalakṣaṇo vikāraḥ
11.1.3	dvirātraprabhṛtayo 'hīnā dvādaśāhaparyantāḥ
11.1.4	dvādaśāhaprabhṛtīni sattrāni
11.1.5	ahīneṣu prāyaṇīyo na vidyate
11.1.6	sattradharmāś ca
11.2.1	caturviṃśastomaṃ bṛhatpṛṣṭham ubhayasāmāgniṣṭoma ukthyaṃ vāhaś caturviṃśam ity ācakṣate
11.2.2	hotājaniṣṭety ājyam
11.2.3	mādhucchandasaḥ praugaḥ
11.2.4	kayāśubhīyaṃ marutvatīyam
11.2.5	anuttamā ta iti paridhānīyottarāḥ pūrvāḥ śastvā yatrāsmin dhīyate nivit
11.2.6	tad id āsīyaṃ niṣkevalyam
11.2.7	dvitīyāt sāvitradyāvāpṛthivīye
11.2.8	vaiśvadevamārute ca
11.2.9	ārbhavaṃ ṣaṣṭhāt
11.2.10	vaiśvānarīyaṃ tṛtīyāt
11.2.11	yajñena vardhateti jātavedasīyam
11.2.12	sāmāntar ukthyaḥ
11.2.13	yajñāyajñīyasya stotriyeṇokthyastotriyān saṃśasya / anurūpeṇānurūpān / agne marudbhir ṛkvabhiḥ pā indrāvaruṇābhyāṃ matsvendrābṛhaspatibhyām indrāviṣṇubhyāṃ sajūr iti śastvā paridadhāti
11.2.14	grahāntarukthā etayā śastayā yajet
11.3.1	ekatrike tṛcakḷptaṃ śastram
11.3.2	yathāstutaṃ stotriyāñ chastvā tṛcān vā / yathāstotriyam anurūpān sāmapragāthāṃś ca śastvā / paryāsānām uttamāṃs tṛcān hotrakāḥ śaṃsanti
11.3.3	nividdhānānāṃ hotā
11.3.4	sarvam anyat prakṛtyā
11.4.1	abhiplavaḥ ṣaḍahaḥ pṛṣṭhyavikāraḥ
11.4.2	yāni tryahasya prathamasyājyāni samūḍhe tāni pūrveṣām ābhipravikānām
11.4.3	rathantaraṃ bṛhad iti pṛṣṭhe viparyāsam
11.4.4	jyotir agniṣṭomaḥ prathamam uttamam ca
11.4.5	catvāry ukthyāni madhye
11.4.6	gāṃ dvitīyaṃ caturthaṃ ca
11.4.7	āyus tṛtīyaṃ pañcamaṃ ca
11.4.8	indro rathāyeti marutvatīyam
11.4.9	ā yāhy arvāṅ iti niṣkevalyam
11.4.10	kathā devānām iti vaiśvadevam
11.4.11	pañcame ca
11.4.12	mārutam ekāhāt
11.4.13	eti pra hoteti jātavedasīyam
11.4.14	samānam anyat prathamenāhnā
11.5.1	imā u tveti marutvatīyaṃ dvitīyasya
11.5.2	suta it tvaṃ nimiśla iti niṣkevalyam
11.5.3	ekāhāt sāvitram
11.5.4	tataṃ ma ity ārbhavam
11.5.5	pañcame ca
11.5.6	devān huva iti vaiśvadevam
11.5.7	caturviṃśāj jātavedasīyam
11.5.8	samānam anyad dvitīyenāhnā
11.6.1	auṣṇiho vaiśvamanasaḥ praugas tṛtīyasya
11.6.2	vāyo yāhi śivā vāṃ sahasraṃ tā vāṃ viśvasyā vāṃ vāhiṣṭhaḥ sakhāya ā śiṣāmahy uta no devy aditir uta naḥ priyeti praugatṛcāni /2/
11.6.3	tiṣṭhā harī iti marutvatīyam
11.6.4	ekāhān niṣkevalyam
11.6.5	ghṛtena dyāvāpṛthivī iti tṛcam
11.6.6	ṣaṣṭhe ca
11.6.7	ekāhād ārbhavaṃ vaiśvadevaṃ ca
11.6.8	ā rudrāsas tvām agna ṛtāyava ity āgnimārutam
11.7.1	hotājaniṣṭety ājyaṃ caturthasya
11.7.2	maidhātithaḥ praugaḥ
11.7.3	ye gārtsamade te vāyavyaindravāyave / maidhātithyas tu pūrvāḥ
11.7.4	mitraṃ vayaṃ prātar yujā tvā vahantv aibhir agna iti tṛcāni
11.7.5	yāni tryahasyottarasya sārasvatāni samūḍhe tāny uttareṣām ābhiplavikānām
11.7.6	ekāhān marutvatīyam
11.7.7	ugro jajña iti niṣkevalyam
11.7.8	dvitīyāt sāvitradyāvāpṛthivīye
11.7.9	ārbhavaṃ tṛtīyāt
11.7.10	agnir indra iti vaiśvadevam
11.7.11	yāni tryahasya pūrvasya vaiśvānarīyāṇi tāny uttarasya
11.7.12	pra ye śumbhante janasya gopā ity āgnimārutam
11.8.1	agna ojiṣṭham ity ājyaṃ pañcamasya sarvatrottamāṃ parihāpya
11.8.2	saṃhāryaḥ praugaḥ
11.8.3	agraṃ piba tava vāyo sa tvaṃ no deveti tṛcaḥ śatenā na ā no mitrāvaruṇā no gomantam ataś cid indra ṇo viśve devā ṛtāvṛdha iti tṛcāni
11.8.4	kva sya vīra iti marutvatīyam
11.8.5	etāyāmeti niṣkevalyam
11.8.6	tṛtīyāt sāvitradyāvāpṛthivīye
11.8.7	pra vaḥ sphalakramś citra ic chiśor ity āgnimārutam
11.9.1	sakhāyaḥ saṃ vaḥ saṃyañcam ity ājyaṃ pṛṣṭhasya sarvatrottamāṃ parihāpya
11.9.2	saṃhāryaḥ praugaḥ
11.9.3	vāyav ā yāhi darśata rathena pṛthupājasā yad adya sūra udite prati vāṃ sūra udita iti vā puru priyā ṇa upa no haribhir viśve devāsa ā gateti bhāradvājam iti tṛcāni
11.9.4	mahāṁ indro nṛvad iti marutvatīyam
11.9.5	yo jāta iti niṣkevalyam
11.9.6	dvitīyāt sāvitram
11.9.7	abudhram u tya iti vaiśvadevam
11.9.8	dhārāvarās tvam agne dyubhir ity āgnimārutam
11.9.9	indra dṛhyeti vaiśvadevaṃ ṣaṣṭhasyāhno dvitīye 'bhiplave
11.9.10	uṣāsānakteti tṛtīye
11.9.11	agnir indra iti caturthe
11.9.12	śaṃ na indrāgnī iti vā
11.9.13	prathamaṃ vā pūrvasmin paṭale dvitīyam uttare
11.9.14	parāvata iti pañcame
11.10.1	abhijit sarvastoma ubhayasāmā rathantarapṛṣṭho bṛhatpṛṣṭho vāgniṣṭomaḥ
11.10.2	pra vo devāya yad vāhiṣṭham ity ājyam
11.10.3	ubhau mādhucchandasagārtsamadau praugau
11.10.4	mādhucchandasāni pūrvāṇi tṛcāni gārtsamadāny uttarāṇi
11.10.5	vaiśvadevaṃ vā gārtsamadānām
11.10.6	aikāhikaṃ vā prātaḥsavanam
11.10.7	indra piba tubhyaṃ suto madāyety aikāhikād ūrdhvaṃ marutvatīyāt
11.10.8	yā ta ūtir iti niṣkevalyāt
11.10.9	pūrve tu bṛhatpṛṣṭhe
11.10.10	ekasūkte vā / pibā somam abhi tam u ṣṭuhīti / pūrvasyottamām utsṛjati
11.10.11	ekāhāt tṛtīyasavanam
11.11.1	saptadaśastomāḥ svarasāmānaḥ
11.11.2	rathantaraṃ pṛṣṭhaṃ prathamasya bṛhad dvitīyasyobhayasāmā tṛtīyo rathantarapṛṣṭhaḥ
11.11.3	svarapṛṣṭhāḥ kauṣītakeḥ
11.11.4	bṛhadrathantare pavamāneṣu
11.11.5	agniṣṭomāḥ paiṅgyasya
11.11.6	ukthyāḥ kauṣītakeḥ
11.11.7	ā yajñair bṛhad vayo 'gna ojiṣṭham ity ājyāni sarvatrottamāḥ parihāpya
11.11.8	ye tryahasya prathamasya te praugāḥ
11.11.9	kva sya vīra iti prathamasya svarasāṃno marutvatīyaṃ kayāśubhīyaṃ dvitīyasya gāyat sāmeti tṛtīyasya
11.11.10	sāmapragāthāṃś ca śastvā kadvataḥ pragāthān
11.11.11	kaṃ navya iti prathame kad ū nv asyeti dvitīya imā u tvā purūvaso iti tṛtīye bṛhataś ca yoniḥ
11.11.12	yas te sādhiṣṭha ity uttamāṃ parihāpyārvāgratham iti ca prathame gāyanti tvāpād ita ud u naiś citratama iti dvitīya indraṃ viśvāḥ saṃ ca tve jagmur iti tṛtīye
11.11.13	iti bṛhadrathantarapṛṣṭhānām
11.11.14	yaj jāyathā apūrvyeti stotriyaḥ svarapṛṣṭhānām
11.11.15	yad indra citra mehaneti dve yā indra bhuja iti tṛtīyānurūpasya
11.11.16	matsy apāyi te maha iti vā dvitīyasya / prathamāṃ tṛtīyāṃ karoti
11.11.17	matsi no vasyaīṣṭaya iti dve vayaṃ gha tveti tṛtīyānurūpasya
11.11.18	praty asmai pipīṣata iti vā tṛtīyasya / caturthīṃ tṛtīyāṃ karoti
11.11.19	imam indra sutaṃ pibeti dve ka īṃ vedeti tṛtīyānurūpasya
11.12.1	yatobṛhatīkaḥ stotriyaḥ syāt tatobṛhatīko 'nurūpaḥ kāryaḥ
11.12.2	dhāyyāṃ śastvā kadvataś ca rathantarasya yoniṃ prathame bṛhato dvitīya ubhayos tṛtīye
11.12.3	pūrvāṃ sarvatra rathantarasya
11.12.4	yam indra dadhiṣa iti dve prathame svaranti tveti dvitīye dānā mṛgo na vāraṇa iti tṛtīye
11.12.5	indra tubhyam in maghavann iti navānāṃ tisras tisro 'nvahaṃ pūrvāṇi ca sūktāni
11.12.6	tṛcāni voddhṛtyobhayāni sūktāni
11.12.7	svarayoniṣu coḍhayoḥ
11.12.8	prāg ānuṣṭubhāt tṛcād vā pragāthena saṃśaṃsati
11.12.9	prathamāt tryahāt tṛtīyasavanānīti bṛhadrathantarapṛṣṭhānām
11.12.10	pratipadaś ca svarapṛṣṭhānām
11.12.11	svarayonīnāṃ ca
11.12.12	anucaraprabhṛti samūḍhān madhyamāt tryahāt
11.12.13	uddhṛtya tu vaiśvadevānām uttamāni sūktāni tṛcaṃ ca pra vaḥ pāntaṃ raghumanyavas taṃ pratnathā kad ittheti karoti
11.12.14	agnir indra iti vā prathame
11.12.15	pra ye śumbhanta iti mārutam
11.12.16	devān huva iti dvitīye
11.12.17	uṣāsānaktā iti tṛtīye
11.13.1	ekaviṃśastomaṃ bṛhatpṛṣṭhaṃ mahādivākīrtyaṃ vāgniṣṭomo viṣuvān
11.13.2	purādityasyāstamayāt saṃsthāpya
11.13.3	udite prātar anuvākaḥ
11.13.4	yathāprakṛti vā
11.13.5	agniṃ manye pitaram ity udite pratipat prātar anuvākasya
11.13.6	śataṃ daśaśataṃ viṃśatiśataṃ vānubrūyāt
11.13.7	vāsiṣṭham āprīsūktam
11.13.8	sauryaḥ paśur upālabhyaḥ savanīyasya
11.13.9	citraṃ devānām iti puronuvākyās tisra uttarā yājyā sauryasya
11.13.10	upāṃśu
11.13.11	samudrād ūrmir ity ājyam
11.13.12	traiṣṭubhaḥ praugaḥ
11.13.13	madhyamāc chandomāt trīṇi tṛcāni prathame cottamaṃ ca
11.13.14	prathamāt trīṇi
11.13.15	āśvine tu bhānumatī tṛtīyā
11.13.16	pra brahmaitu sadanād iti vaiśvadevam
11.13.17	aikāhikaṃ vā prātaḥsavanam
11.13.18	pra vo devāya tvaṃ hi kṣaitavad iti vā tad ājyam
11.13.19	mādhucchandasaś ca
11.13.20	kayā śubhā tyaṃ su meṣaṃ janiṣṭhā ugra iti marutvatīyam
11.13.21	śrāyanta iva sūryam iti stotriyo 'sva yonau bṛhati
11.13.22	yad dyāva indrety anurūpaḥ
11.13.23	mahādivākīrtyaṃ vā
11.13.24	citraṃ devānām iti stotriyo mahādivākīrtyasya
11.13.25	uttare ca
11.13.26	ut sūryo bṛhad arcīṃsīti tṛtīyānurūpasya
11.13.27	baṇ mahān ud u tyad darśatam iti vā stotriyānurūpau pragāthau
11.13.28	vibhrāḍ bṛhad iti vā stotriyo vi sūryo madhya ity anurūpaḥ
11.13.29	viśvāhā tvā sumanasa iti vā
11.13.30	baṇ mahān iti sāmapragāthaḥ
11.13.31	yaḥ satrāhā vicarṣaṇir iti vā
11.13.32	rathantarasya yoniṃ svayonau bṛhati
11.13.33	ubhayor asvayonau
11.13.34	mahādivākīrtye ca
11.14.1	yady ene pavamāne sāmagāḥ kuryuḥ
11.14.2	nākriyamāṇayoḥ śaṃset
11.14.3	indraḥ kilety ukthamukhīyā
11.14.4	śaṃ no bhava cakṣaseti mahādivākīrtye
11.14.5	dyaur naya indreti sūktaṃ svayonau bṛhati
11.14.6	ya eka iddhavya ity asvayonau
11.14.7	mahādivākīrtye ca
11.14.8	tam u ṣṭuhīty uddhṛtabṛhadrathantare
11.14.9	abhi tyaṃ meṣam
11.14.10	ṛtur janitrīyasya nava śastvā sarvaharer vā nividam
11.14.11	ā satyo yātu
11.14.12	viśvajita ity uttamāṃ pariśiṣya
11.14.13	āhūya dūrohaṇaṃ rohati
11.14.14	haṃsaḥ śuciṣad iti paccho 'rdharcaśas tripaccho 'navānaṃ tripaccho 'rdharcaśaḥ pacchaḥ
11.14.15	uttamām upasaṃśasya
11.14.16	eṣa pra pūrvīḥ
11.14.17	pataṅgām aktam
11.14.18	uruṃ naḥ
11.14.19	iti paiṅgyam
11.14.20	atha kauṣītakam
11.14.21	samānam okthyamukhīyāyāḥ
11.14.22	ṛtur janitrīyam uddhṛtabṛhadrathantare
11.14.23	tasyaivaikādaśa svayonau
11.14.24	navānyatra
11.14.25	endra yāhi haribhir iti pañcadaśoddhṛtya sāvyam
11.14.26	baror ekādaśa śastvā nividam
11.14.27	abhūr eka iti sāvyasya sthāne
11.14.28	tārkṣyaḥ pūrvaḥ pataṅgāt
11.14.29	ekaśataṃ niṣkevalyam
11.14.30	prathamāt sāvitram
11.14.31	dvitīyād dvyāvāpṛthivīyam
11.14.32	ṣaṣṭhād ārbhavamārute
11.14.33	devān huva iti vaiśvadevam
11.14.34	tṛtīyād vaiśvānarīyam
11.14.35	mūrdhānaṃ mūrdhā diva ity agniṣṭomasāṃnaḥ stotriyānurūpau
11.14.36	vediṣada iti jātavedasīyam
11.14.37	āvṛttāḥ svarasāmānaḥ
11.15.1	viśvajit sarvastomaḥ sarvapṛṣṭho bṛhatpṛṣṭho vāgniṣṭomaḥ
11.15.2	agniṃ nara ity ājyam
11.15.3	tvaṃ hi kṣaitavad iti bṛhatpṛṣṭhasya
11.15.4	mādhucchandasaḥ praugaḥ
11.15.5	caturviṃśān madhyandinaḥ
11.15.6	vairājasya stotriyānurūpau śastvā sarvapṛṣṭhe pragāthaṃ ca rathantarasya yoniṃ bṛhataś ca
11.15.7	anucaraprabhṛti ṣaṣṭhāt tṛtīyasavanam
11.15.8	kathā devānām iti vaiśvadevaṃ sātrikasya bṛhatpṛṣṭhasya
11.15.9	ānobhadrīyam ekāhasya
11.15.10	sarvapṛṣṭhe viśvajiti purastān mārutasya sūktasya hotaivayāmarutaṃ śaṃsati
11.15.11	jagatīśaṃsam anyūṅkham
11.15.12	paṅkti śaṃsaṃ vā nyūṅkham
11.15.13	anyūṅkhaṃ vā
11.15.14	tvam agne yajñānām ity agniṣṭomasāṃnaḥ stotriyānurūpau stotriyānurūpau
12.1.1	hotrakāṇām
12.1.2	prātaḥsavane karma
12.1.3	ā no mitrāvaruṇā mitraṃ vayaṃ mitraṃ huve 'yaṃ vāṃ mitrāvaruṇā purūruṇā cit prati vāṃ sūra udite pra vo mitrāya yad adya sūra udite pra mitrayos tā naḥ śaktam iti stotriyā maitrā varuṇasya
12.1.4	ā yāhi suṣumendram id gāthina indreṇa saṃ hīndro dadhīca ut tiṣṭhann ojasā saha bhindhi viśvāḥ pra samrājaṃ carṣaṇīnāṃ tam indraṃ vājayāmasi mahāṁ indro ya ojasā yuñjanti bradhnam iti brāhmaṇācchaṃsinaḥ
12.1.5	indrāgnī ā gataṃ sutam indre agnā namo bṛhad iyaṃ vām asya manmanas tā huve yayor idam indrāgnī yuvām ime yajñasya hi stha ṛtvijeyaṃ vām asya manmanas tā huve yayor idam indre agnā namo bṛhat tam īḍiṣva tā hi śaśvanta iti vācchāvākasya
12.2.1	dvirātraprabhṛtiṣv ahaḥsaṃghāteṣv anurūpāḥ śvaḥstotriyāḥ samānastotriyeṣv api
12.2.2	pare vā
12.2.3	nityāṃs tṛcān antyāñ chastrāṇāṃ paryāsā ity ācakṣate
12.2.4	prati vāṃ sūra udita iti maitrāvaruṇasya
12.2.5	kāvyebhir adābhyeti stotriye vā
12.2.6	sati śvaḥstotriye vā
12.2.7	ud ghed abhīti brāhmaṇācchaṃsinaḥ
12.2.8	indrāgnī avasety acchāvākasya
12.2.9	antareṇānurūpaṃ paryāsaṃ cāvāpasthānam
12.2.10	ekayā dvābhyāṃ vā stomam atiśaṃsanti
12.2.11	bhūyasā trivṛti
12.2.12	sarvapṛṣṭhe ca viśvajiti
12.2.13	ekayā daśame 'hani
12.2.14	yuvaṃ dakṣam ā no barhī riśādaso yaṃ rakṣanti kathā rādhāma ṛjuṇītī no mā kasyādbhutakratū mitro no 'tyaṃhitaṃ mahi vo mahatāṃ somasya mitrāvaruṇā te naḥ santu yujaḥ pra yo vāṃ mitrāvaruṇā mahi trīṇām ity ekapātinyaḥ
12.2.15	kāvyebhir adābhyā no gantam iti tṛcau
12.2.16	saptacatvāriṃśan maitrāvaruṇyo gāyatryo dāśatayīṣu tāsāṃ maitrāvaruṇaḥ
12.2.17	catuścatvāriṃśad aindrāṇi gāyatrāṇi teṣāṃ brāhmaṇācchaṃsī
12.2.18	ihendrāgnī upa hvaye tośā vṛtrahaṇeti ṣaḍṛce
12.2.19	yat soma ā suta iti dve
12.2.20	upa srakveṣv ity ekā
12.2.21	juṣethāṃ yajñam iti sapta
12.2.22	ṣaṭcatvāriṃśad aindrāgnyo gāyatryo dāśatayīṣu tāsām acchāvākaḥ
12.2.23	daśamād ahnaḥ stotriyā viśvajiti sarvapṛṣṭhe
12.2.24	ṣaṣṭhasyāhnaḥ stotriyān anurūpān kṛtvetareṣāṃ pañcānāṃ stotriyāñ chaṃsanti
12.2.25	āvṛttān āvṛttastomeṣu
12.2.26	ūrdhvān ekāhabhūtasya
12.2.27	paryāsaiḥ paridadhati
12.3.1	mādhyandineṣu vikāraḥ
12.3.2	antyāni sūktāny uttarayoḥ savanayoḥ paryāsā ity ācakṣate
12.3.3	dviṣūktā madhyandināḥ 
12.3.4	catuḥsūktāny ukthāni
12.3.5	apa prāca iti sadā maitrāvaruṇasyokthamukhīyā
12.3.6	śaṃsā mahān yan na indra iti dvitīye
12.3.7	yudhmasya te kathā mahām iti tṛtīye
12.3.8	pra vo mahe mahivṛdhe bharadhvaṃ yajāmaha indram iti tṛcau
12.3.9	sadyo hā na indro dūrād ā na āsād iti caturthe
12.3.10	pro asmā ubhe yad indreti tṛcau
12.3.11	garbhe nu san kā suṣṭutir iti pañcame
12.3.12	indrāya hi dyaur iti tṛcam
12.3.13	ā naḥ stuta upa vājebhir ūtyā satyo yātv iti ṣaṣṭhe
12.3.14	tad ahīnasūktam
12.3.15	madhyame tryahe tṛcāñ chilpānīty ācakṣate
12.3.16	yad anyat stotriyānurūpābhyāṃ tṛcebhyaś ca tatpradeśe pratīyeta
12.3.17	yat prathamayor ahnoḥ śastraṃ sarveṣāṃ tat prathame chandome
12.3.18	yat tṛtīyapañcamayos tan madhyame
12.3.19	yac caturthaṣaṣṭhayos tad uttame
12.3.20	tvaṃ mahāṁ indra tubhyaṃ heti yatra hotānīnasūktaṃ śaṃset
12.3.21	tve ha yat pitaraś cin na indrety ekaviṃśatiś chandomeṣu purastāt paryāsasya
12.3.22	mā cid anyad vi śaṃsata mā bhema mā śramiṣmety asya stotriyānurūpau pragāthau daśame 'hani
12.3.23	ā dhūrṣv asmā iti ca dvipadā
12.4.1	kaṃ navya iti brāhmaṇācchaṃsino 'nurūpād anantaraḥ pragātaḥ kadvān aikāhikasya sthāne
12.4.2	brahmaṇā ta iti cokthamukhīyā
12.4.3	ud u brahmāṇīti sadā paryāsaḥ
12.4.4	vayaṃ gha tvā ka īṃ vedeti stotriyānurūpau tṛtīye 'hani
12.4.5	prathamayoś ca cchandomayoḥ
12.4.6	viparyastau tu madhyame
12.4.7	yad indra prāg apāg udag iti vā stotriyānurūpau pragāthau
12.4.8	adhvaryavo bharatendrāyety ekādaśa tṛtīye
12.4.9	viśvāḥ pṛtanā iti stotriyaḥ / tam indraṃ johavīmi matsy apāyi te maho 'smā asmā ity anurūpaḥ
12.4.10	kadā vaso stotraṃ yo vācā vivāca iti tṛcau
12.4.11	ya eka iddhavya iti caturthe
12.4.12	indro madāya made made hīti stotriyānurūpau
12.4.13	ā yāhi kṛṇavāma yo naindra abhita iti tṛcau
12.4.14	yas tigma śṛṅga iti pañcame
12.4.15	surūpa kṛtnum iti stotriyānurūpau
12.4.16	tvayā vayaṃ maghavann iti tṛcam
12.4.17	asmā id u pra tavasa iti ṣaṣṭhe
12.4.18	tad ahīnasūktam
12.4.19	śrāyanta iva sūryaṃ śagdhy ū ṣu śacīpata iti stotriyānurūpau pragāthā uttame chandome
12.4.20	tvaṃ mahāṁ indra yo hety ahīnasūktasya sthāne
12.4.21	indraṃ staveti cchandomeṣu purastāt paryāsasya
12.4.22	ud u tye madhumattamā ud in nv asya ricyata iti stotriyānurūpau pragāthau daśame 'hani
12.4.23	trikadrukeṣu mahiṣa iti vā stotriyaḥ / uttamā ca tam indraṃ johavīmi viśvāḥ pṛtanā ity anurūpaḥ
12.4.24	rāyaskāma iti ca dvipadā
12.5.1	kad ū nv asyety acchāvākasyānurūpād anantaraḥ pragātaḥ kadvān aikāhikasya sthāne
12.5.2	uruṃ na iti cokthamukhīyā
12.5.3	abhi taṣṭeva iti sadā paryāsaḥ
12.5.4	tvām id ā vayam enam id ā hya iti stotriyānurūpau pragāthau
12.5.5	apūrvyā purutamānīti dvitīye
12.5.6	taraṇir it tarobhir iti stotriyānurūpau pragāthau
12.5.7	ya ojiṣṭha iti tṛtīye
12.5.8	yo rājā nakiṣṭam iti stotriyānurūpau pragāthau
12.5.9	sacāyor indra indra somam imaṃ pibeti tṛcau
12.5.10	saṃ ca tve jagmur iti caturthe
12.5.11	svādor itthetthā hi soma iti stotriyānurūpau
12.5.12	yac ciddhi satyāva yat tvaṃ śatakratav iti tṛcau
12.5.13	kadā bhuvan rathakṣayāṇīti pañcame
12.5.14	ubhe yad indreti stotriyānurūpau
12.5.15	viduṣṭe asya vīryasyeti tisraḥ
12.5.16	śāsad vahnir iti ṣaṣṭhe
12.5.17	tad ahīnasūktam
12.5.18	nakiṣṭaṃ na tvā bṛhanta iti stotriyānurūpau prathame chandome
12.5.19	ubhayaṃ śṛṇavad iti madhyame
12.5.20	yata indra bhayāmaha ity uttame
12.5.21	sarve pragāthāḥ
12.5.22	icchanti tveti cchandomeṣu purastāt paryāsasya
12.5.23	ayā vājam iti ca dvipadā daśame 'hani
12.5.24	aikāhikaṃ ca pūrvam
12.6.1	antareṇa prāyaṇīyodayanīyau kadvantau cokthamukhīyāś cābhitaṣṭīyaṃ ca bṛhatīkāraṃ ca bārhatānām
12.6.2	antareṇokthamukhīyāṃ sūkte cāvāpasthānam
12.6.3	pṛṣṭhyāt sūktāny abhiplave
12.6.4	ahīnasūktānāṃ sthāne dvitīyād ahnaḥ sūktāni
12.6.5	uttaraṃ maitrāvaruṇasya
12.6.6	prathamāt tryahāt svarasāmasu
12.6.7	caturviṃśe 'bhijiti viṣuvati bṛhatpṛṣṭhe viśvajiti mahāvrate ca ṣaṣṭhāt
12.6.8	viśvajiti sarvapṛṣṭhe
12.6.9	mahāṇāmnīnāṃ maitrāvaruṇaḥ stotriyānurūpau sapragāthau
12.6.10	kadvantaṃ pragāthaṃ vairūpasya brāhmaṇācchaṃsī
12.6.11	revatīnām acchāvākaḥ
12.6.12	vālakhilyā avihṛtā maitrāvaruṇaḥ ṣat sūktānīndraṇihavaṃ parihāpyā no viśve sajoṣasa iti ca pragātham
12.6.13	vṛṣākapim ṛte kuntāpam anyūṅkhaṃ brāhmaṇācchaṃsī
12.6.14	dyaur na ya indrety evayāmarutaḥ sthāne viṣṇunyaṅgam acchāvākaḥ
12.6.15	abhūr eka iti sāmasūktaṃ maitrāvaruṇasya
12.6.16	yo jāta iti brāhmaṇācchaṃsinaḥ
12.6.17	pra ghā nv asyety acchāvākasya
12.6.18	sāmasūktāni śastvāhīnasūktāni śastvaikāhikībhiḥ paridadhati
12.6.19	ekāhabhūtasyaikāhikān paryāsān ūrdhvam ahīnasūktebhyaḥ
12.7.1	uktheṣu kriyamāṇeṣu vālakhilyā vṛṣākapiṃ viṣṇunyaṅgam ity uddhṛtya pariśeṣān madhyandineṣu śaṃsanti
12.7.2	ṣaṣṭhād ahna ukthāni
12.7.3	atha yadi ṣaṣṭhāhnikaṃ tṛtīyasavanam asarvapṛṣṭhe 'hani pradiṣṭaṃ syād dvitīyād ahna ukthāni
12.7.4	parokṣapṛṣṭhe pratiśilpāni kriyante
12.7.5	uddhṛtya vālakhilyā maitrāvaruṇaḥ pibā sutasya rasina ity aindrān pragāthāñ chastvā
12.7.6	vṛṣākapim uddhṛtya brāhmaṇācchaṃsīndro madāyeti paṅktīr aindrīḥ śaṃsati
12.7.7	viṣṇunyaṅgam evācchāvākaḥ
12.7.8	iti parokṣapṛṣṭhe
12.8.1	atha viśvajicchilpe
12.8.2	aikāhikān pragāthāñ chastvā vālakhilyā vṛṣākapiṃ viṣṇunyaṅgaṃ nābhānediṣṭhaṃ ca sarvaśas tṛcān vā
12.8.3	caturṛcaṃ vālakhilyānām
12.8.4	sāmasūktānām ahīnasūktānāṃ paryāsānāṃ trīṃs trīṃs tṛcān hotrakāḥ śaṃsanti
12.8.5	iti viśvajicchilpe vikāraḥ
12.8.6	nividdhānīyāṃś ca tṛcān
12.8.7	yuvor yadīti tṛcam
12.8.8	ye yajñeneti ca sūktam
12.8.9	svasti no mimītām iti tṛcaṃ nividdhānīyam
12.8.10	evayāmarutaś ca tṛcam
12.8.11	yathāstomaṃ prātaḥsavanam
12.9.1	trivṛd daśarātrasya tṛcakḷptaṃ śastram
12.9.2	ājyānām ādhyāṃs tṛcān
12.9.3	nividdhānānām uttamān
12.9.4	ekaikām itareṣāṃ sūktānāṃ śilpānāṃ ca
12.9.5	ṣaṣṭhasya tu samānaṃ viśvajicchilpena śilpānām
12.9.6	nābhānediṣṭhasya
12.9.7	evayāmarutaś ca
12.9.8	yadi gavāmayane brāhmaṇācchaṃsine prāg viṣuvata aindreṣu pragātheṣv abhīvartam anvāyātayeyur yasmin stuvate sa stotriyaḥ śvaḥstotriyo 'nurūpaḥ
12.9.9	yadi vā ṣaṭpragāthena
12.9.10	tṛtīye 'hani bṛhatyaḥ
12.9.11	taṃ vo dasmaṃ tat tvā yāmy abhi pra vaḥ pra su śrutam ā tvā sahasram ā mandrair indra yo rājā nakiṣṭaṃ na tvā bṛhantas tvam indra yaśās tvam indra pratūrtiṣu pibā sutasya rasino 'dhvaryo drāvayeti vā
12.9.12	viṣuvaty ādityavratam
12.9.13	citraṃ devānām iti stotriyānurūpau
12.9.14	vikarṇaṃ vā
12.9.15	baṇ mahān ud u tyad darśatam iti stotriyānurūpau pragāthau vikarṇasya
12.9.16	indra kratum iti vā stotriya indra jyeṣṭham ity anurūpaḥ
12.9.17	paurumīḍhaṃ mānavaṃ janitraṃ bhāradvājaṃ śyaitanaudhase etāny abhīvartasthāna indrakratāv evordhvaṃ viṣuvataḥ
12.10.1	uktheṣu vikāraḥ
12.10.2	anurūpād anantarāṇy aindrāṇi jāgatāny anyāni nityāni vānyatra ṣaṣṭhān nityāni
12.10.3	pra vo vājāḥ pra vaḥ sakhāya iti stotriyānurūpau
12.10.4	pra sasrāje bṛhadindrā ko vāṃ varuṇa iti maitrā varuṇasyāhani dvitīye
12.10.5	ā vāṃ rājānāv iti paryāsas tṛtīyapañcamayor madhyame ca chandome
12.10.6	purīṣe vām itītareṣu
12.10.7	pra mamhiṣṭhāya gāyata pra so agna iti stotriyānurūpau pragāthau
12.10.8	dhīrā tv asyendrāvaruṇā yuvam adhvarāyeti tṛtīye
12.10.9	agniṃ vo vṛdhantam agniṃ stomeneti stotriyānurūpau
12.10.10	radat pathaḥ śruṣṭī vāṃ yajña iti caturthe
12.10.11	ā te agna idhīmahi so agnir yo vasur agniṃ taṃ manya iti stotriyaḥ / ā te agna ṛcety anurūpaḥ
12.10.12	pra śundhyuvam indrāvarunā yuvam adhvarāyeti pañcame
12.11.1	dvipadāḥ ṣaṣṭhe sarveṣām
12.11.2	agne tvaṃ na iti stotriyaḥ
12.11.3	caturthīṃ tṛtīyāṃ karoti
12.11.4	agne bhava suṣamiddhety anurūpaḥ
12.11.5	vihṛtāś ca vālakhilyāḥ
12.11.6	pacchaḥ prathame sūkte viharati
12.11.7	ardharcaśo dvitīye
12.11.8	ṛkchas tṛtīye
12.11.9	uttame viparyasyet
12.11.10	othā modaiva made modā modaivo tho3 iti vihṛtāsu pratigṛṇāti
12.11.11	avasāne pūrvaṃ praṇava uttaram
12.11.12	tārkṣyasyottamāṃ pariśiṣyāhūya dūrohaṇaṃ yathā viṣuvati
12.11.13	uttamām upasaṃśasyaikāhikau tṛcau
12.11.14	asmākam atra pitaras ta āsann iti tisraḥ
12.11.15	indrāvaruṇā yuvam adhvarāyeti ṣaṣṭhe
12.11.16	ā te vatso mano yamad āgnir agāmīti stotriyānurūpau prathame chandome
12.11.17	paryāsam antareṇa trīṇi ca pūrvāṇy aikāhikānīmāni vāṃ bhāgadheyānīti pañca yuvāṃ narā paśyamānāsa iti vā
12.11.18	preṣṭaṃ vaḥ priyo no astu viśpatir iti madhyame
12.11.19	bhadro no yadī ghṛtebhir āhuta ity uttame pragāthau
12.11.20	ā ghā ye agnim indhata imā abhi pra ṇonuma iti vā
12.11.21	na hi te kṣatram ity ubhayoḥ sūktaśeṣaḥ
12.11.22	indrā ko vāṃ varuṇeti madhyame
12.11.23	śruṣṭī vāṃ yajña ity uttame
12.11.24	imā u vāṃ bhṛmaya ity ubhayos tisraḥ
12.12.1	evā hy asi vīrayur evā hy asyasūnṛta iti stotriyānurūpau
12.12.2	yas tastambha iti ṣaḍ brāhmaṇācchaṃsino 'hani dvitīye
12.12.3	uttarayoś chandomayor madhye sūktānām
12.12.4	yo 'dribhid iti tṛcaṃ pūrvaṃ sarvatra paryāsāt
12.12.5	asteva su prataram iti paryāsas tṛtīyapañcamayor madhyame ca cchandome
12.12.6	acchā ma indram itītareṣu
12.12.7	taṃ te madaṃ taṃ v abhi pra gāyateti stotriyānurūpau
12.12.8	anarvāṇaṃ vṛṣabham iti tṛtīye
12.12.9	udapruta iti caturthe
12.12.10	prathamottamayoś ca cchandomayoḥ
12.12.11	ṣaṣṭhe cordhvaṃ tṛcebhyaḥ
12.12.12	indrāya sāma gāyata taṃ v abhi pra gāyateti stotriyānurūpau
12.12.13	yajñe diva iti pañcame madhyame ca cchandome
12.12.14	imā nu kam iti stotriyaḥ / uttare cāyā vājam iti tṛtīyānurūpasya
12.13.1	apa prāca iti sukīrtiṃ śastvā paṅktiśaṃsaṃ vṛṣākapiṃ madhyamasya pādasya dvitīyottamayor akṣarayor nyūṅkhayati
12.13.2	vairājaḥ pūrvasmin madavṛṣākapo3 o3 aryaḥ puṣṭeṣu matsakhā ity uttarasmin
12.13.3	uparate pratinyūṅkhayati
12.13.4	vairājanyūṅkham uktvā madetha madaivo3 o3 othā modaiveti pratigṛhṇāti
12.13.5	tad yatropadrutam abhinihitaṃ praśliṣṭaṃ kṣiprasaṃdhir iti nyūṅkhanīyasya pādasyādau syād upātītya tad dvitīye 'kṣare nyūṅkhayec chvānvo3 iti yathā kva syo3 iti ca
12.13.6	atha yatra pañcālapadavṛttiḥ syād vivṛttipratyaye nyūṅkhayen no3 o3 iti
12.13.7	taṃ śastvā kuntāpam
12.14.1	idaṃ janā upa śruta narāśaṃsa staviṣyate / ṣaṣṭhiṃ sahasrā navatiṃ ca kaurama ā ruśameṣu dadmahe
12.14.2	uṣṭrā yasya pravāhiṇo vadhūmanto dvir daśa / varṣmā rathasya ni jihīḍate diva īṣamāṇā upaspṛśaḥ
12.14.3	eṣa iṣāya māmahe śataṃ niṣkān daśa srajaḥ / trīṇi śatāny arvatāṃ sahasrā daśa gonām
12.14.4	pra rebhāso manīṣā vṛthā gāva iverate / amota putrakā eṣām amota gā ivāsate
12.14.5	pra rebha dhiyaṃ bharasva govidaṃ vasuvidam / devatremāṃ vācaṃ śrīṇīhīṣur nāvīras tāram
12.15.1	vacyasva rebha vacyasva vṛkṣe na pakve śakunaḥ / naṣṭe jihvā carcarīti kṣuro na bhurijor iva
12.15.2	indraḥ kārum abūbudhad uttiṣṭha vi carā jaran / mamed ugrasya carkṛdhi sarva it te pṛṇād ariḥ
12.15.3	iha gāvaḥ pra jāyadhvam ihāśvā iha pūruṣāḥ / iho sahasradakṣiṇo 'pi pūṣā ni ṣīdati
12.15.4	memā indra gāvo riṣan mo āsāṃ gopatī riṣat / māsām amitrayur jana indra mā stena īśata
12.15.5	yad indrādo dāśarājñe 'mānuṣaṃ vi gāhathāḥ / virūpaḥ sarvasmā āsīt sa ha yakṣmāya patyate
12.16.1	tvaṃ vṛṣākṣuṃ maghavan namraṃ maryākaror api / tvaṃ rauhiṇaṃ vyāsyo vi vṛtrasyābhinac chiraḥ
12.16.2	praṣṭiṃ dhāvantaṃ haryor auccaihśravasam abruvan / svastyaśva jaitrāyendram ā vaha susrajam
12.16.3	araṅgaro vāvadīti tredhā baddho varatrayā / irām u ha pra śaṃsaty anirām apa sedhati
12.16.4	tvam indra śarma riṇā havyaṃ pārāvatebhyaḥ / viprāya stuvate vasu ni dūraśravase vahaḥ
12.16.5	tvam indra kapotāya chinnapakṣāya vañcate / śyāmākaṃ pakvaṃ pīlu ca vār asmā akṛṇor bahu
12.16.6	catasro 'taḥ pārikṣityas tāsāṃ tṛtīye pāde prathamacaturthayor akṣarayor vaisvaryam
12.17.1	rājño viśvajanīnasya yo devo martyāṁ ati / vaiśvānarasya suṣṭutim ā śṛṇotā parikṣitaḥ
12.17.2	parikṣin naḥ kṣemam akar uttama āsanam ā caran / kulāyaṃ kṛṇvan kauravyaḥ patir vadati jāyayā
12.17.3	katarat ta ā harāṇi dadhi manthāṃ parisrutam / jāyā patiṃ vi pṛcchati rāṣṭre rājñaḥ parikṣitaḥ
12.17.4	abhīva svaḥ pra jihīte yavaḥ pakvaḥ patho bilam / janaḥ sa bhadram edhati rāṣṭre rājñaḥ parikṣitaḥ
12.17.2	othā modaiveti vaisvarye pratigṛṇāti
12.17.3	etaśapralāpo 'to viṃśatipadas tan nivic chaṃsam
12.18.1	etā aśvā ā plavante
12.18.2	pratīpaṃ prātisutvanam
12.18.3	tāsām ekā hariklikā
12.18.4	hariklike kim icchasi
12.18.5	sādhuṃ putraṃ hiraṇyayam
12.18.6	kvāha taṃ parāsyaḥ
12.18.7	yatrāmūs tisraḥ śiṃśapāḥ
12.18.8	pari trayaḥ pṛdākavaḥ
12.18.9	śṛṅgaṃ dhamanta āsate
12.18.10	alābukaṃ nikhātakam
12.18.11	karkariko nikhātakaḥ
12.18.12	kad vāta unmathāyati
12.18.13	kulāyaṃ kṛṇavād iti
12.18.14	ugraṃ vaniṣad ātatam
12.18.15	na vaniṣad anātatam
12.18.16	ka eṣāṃ dundubhiṃ hanat
12.18.17	leliṃ hanat kathaṃ hanat
12.18.18	paryāgāraṃ punaḥ punaḥ
12.18.19	śaphena pīva ohate
12.18.20	āyavanena tedanī
12.19.1	ādityā ha jaritar aṅgirobhyo 'śvaṃ dakṣiṇām anayan / tāṃ ha janitar na pratyāyaṃs tām u ha jaritaḥ pratyāyan / tāṃ ha jaritar na pratyagṛbhṇaṃs tām u ha jaritaḥ pratyagṛbhṇan
12.19.2	ahād eta sann avicetanāni yajñād eta sann apurogavāsaḥ / ādityā rudrā vasavas tv eḍata idaṃ rādhaḥ prati gṛbhṇīhy aṅgiraḥ
12.19.3	idaṃ rādho bṛhat pṛthu devā dadatu yad varam / tad vo astu sajoṣaṇaṃ yuṣme astu divedive / pra tv eva gṛbhāyata
12.19.4	uta śveta āśupatvota padyābhir yaviṣṭhaḥ / uto āśu mānaṃ bibharti
12.19.5	ity ādityā aṅgirasyaḥ
12.19.6	evāha jaritar othā modaiva / tathāha jaritar othā modaivety āsāṃ pratigṛṇāti
12.19.7	avasāne pūrvaṃ praṇava uttaram
12.20.1	pañcāto diśāṃ kḷptayaḥ
12.20.2.1	yaḥ sabheyo vidathyaḥ sutvā yajvātha pūruṣaḥ / sūryaṃ cāmū riśādasas taddevāḥ prāg akalpayan
12.20.2.2	yad bhadrasya puruṣasya putro bhavati dādhṛṣiḥ / tad vipro abravīd u tad gandharvaḥ kāmyaṃ vacaḥ
12.20.2.3	yo jāmyā aprathayat tad yat sakhāyaṃ dudhūṣati / jyeṣṭho yad apracetās tad āhur adharāg iti
12.20.2.4	yaś ca paṇir abhujiṣyo yaś ca revāṁ adāśuriḥ / dhīrāṇāṃ śaśvatām aha tad apāg iti śuśruma
12.20.2.5	ye ca devā ajayantātho ye ca parādaduḥ / sūryo divam iva gatvāya maghavāno vi rapśate
12.21.1	ṣaḍ ato janakalpāḥ
12.21.2.1	yo 'nāktākṣo anabhyakto amaṇivo ahiraṇyavaḥ / abrahmābrahmaṇaḥ putras to tā kalpeṣu saṃmitā
12.21.2.2	ya āktākṣaḥ svabhyaktaḥ sumaṇiḥ suhiraṇyavaḥ / subrahmā brahmaṇaḥ putras to tā kalpeṣu saṃmitā
12.21.2.3	aprapāṇā ca veśantārevāṁ apradadiś ca yaḥ / ayabhyā kanyākalyāṇī to tā kalpeṣu saṃmitā
12.21.2.4	suprapāṇā ca veśantā revān supradadiś ca yaḥ / suyabhyā kanyā kalyāṇī to tā kalpeṣu saṃmitā
12.21.2.5	parivṛktā ca mahiṣy anastyā cāyudhimgamaḥ / anāśur aśvāyāmī to tā kalpeṣu saṃmitā
12.21.2.6	vāvātā ca mahiṣī svastyā ca yudhiṃgamaḥ / svāśur aśvā yāmī to tā kalpeṣu saṃmitā
12.21.3	catasro 'taḥ pravaḍhikās trayaś ca pratīrādhās tan nivic chaṃsam
12.22.1.1	vitatau kiraṇau dvau tāv ā pinaṣṭi pūruṣaḥ / na vai kumāri tat tathā yathā kumāri manyase
12.22.1.2	mātuṣ ṭe kiraṇau dvau nivṛttāḥ puruṣād dṛtiḥ / na vai kumāri tat tathā yathā kumāri manyase
12.22.1.3	nigṛhya karṇakau dvau nirā yacchasi madhyame / na vai kumāri tat tathā yathā kumāri manyase
12.22.1.4	uttānāyai śayānāyai tiṣṭhann evāva gūhase / na vai kumāri tat tathā yathā kumāri manyase
12.22.1.5	ślakṣṇāyāṃ ślakṣṇikāyāṃ ślakṣṇam evāva gūhase / na vai kumāri tat tathā yathā kumāri manyase
12.22.1.6	ava ślakṣṇam iva bhraṃśad antarlomavati hrade / na vai kumāri tat tathā yathā kumāri manyase
12.22.1.7	yan nyūnaṃ yac cādhikaṃ tat sarvam evāva gūhasi / na vai kumāri tat tathā yathā kumāri manyase
12.23.1	ihettha prāgapāgudagadharāg arālāg udabhartsata / ihettha prāgapāgudagadharāg vatsāḥ pruṣanta āsate / ihettha prāgapāgudagadharāk sthālīpāko vi līyate / ihettha prāgapāgudagadharāk chlilīpu chlilīṣate
12.23.2	bhug ity abhigataḥ / śal ity apakrāntaḥ / phal ity abhiṣṭitaḥ
12.23.3	alābūni jaritaḥ / pṛṣatākāni jaritaḥ / pipīlikāvato jaritaḥ / aśvatthapalāśaṃ jaritaḥ / śvā jaritaḥ / parṇasado jaritaḥ / gośapho jaritar ity ekaikam uktvā nityaṃ pratigaram
12.23.4	vīme devā akraṃsatādhvaryo kṣipraṃ pra cara / susatyam id gavām asyasi pra khudasi
12.23.5	patnī yiyapsyamānā jaritar othā modaiva hotā viṣṭvī me jaritar othā modaivety asyāṃ pratigṛṇāti
12.23.6	avasāne pūrvaṃ praṇava uttaram
12.24.1	ata ūrdhvaṃ daśāhanasyāḥ
12.24.2.1	yad devāso lalāmaguṃ pra viṣṭīminam āviṣuḥ / sakthnā dediśyate nārī satyasyākṣi bhuvo yathā
12.24.2.2	yad asyā aṃhubhedyāḥ kṛdhu sthūlam upātasat / muṣkāv id asyā ejato gośaphe śakulāv iva
12.24.2.3	yadā sthūlena pasasāṇau muṣkā upāvadhīt / viṣvañcāv asyā vardhataḥ sikatāv iva gardabhau
12.24.2.4	mahānagnī mahānagnaṃ dhāvantam anu dhāvati / imās tu tasya gā rakṣa yabha mām addhy odanam
12.24.2.5	mahānagnī kṛkavākuṃ śamyayā pari dhāvati / vayaṃ na vidma yo mṛgaḥ śīrṣṇā harati dhāṇikām
12.24.2.6	mahānagny upa brūte svasty āveśitaṃ pasaḥ / itthaṃ phalasya vṛkṣasya śūrpaṃśūrpaṃ bhajemahi
12.24.2.7	mahānagny ulūkhalam atikrāmanty abravīt / yathā tava vanaspate ni ghnanti tathā mama
12.24.2.8	mahān vai bhadro bilvo mahān bhadra udumbaraḥ / mahāṁ abhijñu bādhate mahataḥ sādhu khodanam // kapṛn naro yad dha prācīr iti dve
12.24.3	tāsāṃ tṛtīye pāde nyūṅkho yathā vṛṣākapau
12.24.4	kapṛn nara iti dvitīyadaśamayor akṣarayoḥ
12.24.5	nyūṅkhenetarāsām avasāya saṃtānāyottamaṃ padam
12.24.6	vi i i ī3 kim ayam idam āho3 o3 othā modaiveti pratigṛṇāti
12.25.1	dadhikrāvṇo akāriṣam ity ekā
12.25.2	sutāso madhumattamāḥ pra mamhiṣṭhāya yo adribhid ava drapsa iti tṛcāni ṣaṣṭhe
12.25.3	tvaṃ na indrā bhara tad indrāva ā bhareti stotriyānurūpau
12.25.4	sarvaṃ pramaṃhiṣṭhīyaṃ prathame chandome
12.25.5	yo adribhid iti caikā
12.25.6	endra no gadhyed u madhvo madintaram iti madhyame
12.25.7	eto nv indraṃ stavāma sakhāya ity uttame
12.26.1	indraṃ viśvā indram īśānam ojaseti stotriyānurūpāv anurūpasya ye pūrve te uttare
12.26.2	nū marta ity acchāvākasyaindrād anantaraṃ dvitīyacaturthayoḥ prathamottamayoś ca chandomayoḥ
12.26.3	viṣṇor nu kam itītareṣu
12.26.4	uruṃ yajñāyeti tṛcaṃ pūrvaṃ sarvatra paryāsāt
12.26.5	saṃ vāṃ karmaṇeti sadā paryāsaḥ
12.26.6	śrudhī havaṃ tiraścyā āśrut karṇeti stotriyānurūpau tṛtīye
12.26.7	imam indramsutaṃ piba pibā somaṃ madāya kam iti caturthe
12.26.8	asāvi soma indra ta imam indra sutaṃ pibeti pañcame
12.26.9	pra va indrāya vṛtrahantamāya viśvato dāvann iti ṣaṣṭhe
12.26.10	evayāmarutaṃ śastvā yathā vṛṣākapim
12.26.11	iha mado3 iti vairājanyūṅkham uktvā made mador madasya madirasya madaivo3 o3 othā modaiveti pratigṛṇāti
12.26.12	ṛtur janitrī
12.26.13	tam asya dyāvāpṛthivī
12.26.14	viṣṇor nu kam
12.26.15	pra vaḥ pāntam andhasaḥ
12.26.16	chandomeṣu ca
12.26.17	tisras tu prathame
12.26.18	bhavā mitra iti tṛcāc ca pūrvam uttarayoś chandomayoḥ
12.26.19	nū martaḥ paro mātrayety uttamām uddhṛtya ṣaṣṭhe
12.26.20	yad indra citra yad indra te catasra iti stotriyānurūpau prathame chandome
12.26.21	purāṃ bhindur iti madhyame / pūrvas tṛco 'nurūpas tṛtīyā tu prathamā
12.26.22	gāyanti tvety uttame
12.27.1	caturviṃśe śastraṃ prathamāc chandomāt sarveṣām
12.27.2	yac caturṇāṃ dvitīyaprabhṛtīnāṃ tac caturṇām ābhiplavikānām
12.27.3	tṛtīyaprabhṛtibhyaḥ svarasāmasu
12.27.4	atha yady abhijitaṃ viṣuvantaṃ bṛhat pṛṣṭhaṃ viśvajitaṃ mahāvratīyam ahar ity ukthyāni kuryuś cāturviṃśikāny ukthāni
12.27.5	atha yadi pṛṣṭhyābhiplavayoḥ prathame ahanī daśamam ahar ity ukthyāni kuryur aikāhikāny ukthāni
12.27.6	uttamam ābhiplavikam ukthyaṃ kuryur yad dvitīyasyāhnas tṛtīyasavanaṃ tṛtīyasavanam
13.1.1	pūrvakāriṇaś chandogā adhvaryavaḥ
13.1.2	te ced anupadiṣṭaṃ kuryuḥ
13.1.3	etāvattva iṣṭīnām ānupūrvye haviṣāṃ daivata uccairupāṃśutāyāṃ cādhvaryumanuvidadhīta
13.1.4	stotriye chandogam aharyoge stomavikāre pṛṣṭhe saṃsthāyāṃ ca
13.1.5	te cet pādaṃ vārdharcaṃ vā viparyasyeyur ūnaṃ vātiriktaṃ vā kuryur na tad ādriyeta
13.1.6	ṛcām eva viparyāsam anuvidadhīta
13.1.7	nyūṅkhanīyaś cet pādo vikarṣeṇa pūryeta tasya saṃkhyāya dvitīyaṃ nyūṅkhanīyam
13.1.8	ūrdhvaṃ tu svarāt samānacchandomānāni vyañjanāni lupyeran
13.2.1	ānīte paśau mṛte 'nupākṛte 'nyam ālabhetartvigbhyas taṃ kārayet
13.2.2	upākṛte vepamāne / yasmād bhīṣāvepiṣṭhās tato no 'bhayaṃ kuru / paśūn naḥ sarvān gopāya namo rudrāya mīḍhuṣe // svāheti juhoti
13.2.3	yasmād bhīṣāvāśiṣṭhā iti vāśyamāne
13.2.4	yasmād bhīṣāpalāyiṣṭhā iti palāyamāne
13.2.5	yasmād bhīṣā nyasada ity upaviṣṭe
13.2.6	yasmād bhīṣā saṃjñaptā iti mṛte
13.2.7	naṣṭe mṛte palāyite vānyaṃ tadrūpaṃ taddevatyaṃ paśum ālabheta
13.2.8	mṛtasya vapāṃ puroḍāśam avadānānītītarasya vaṣaṭkāreṣūpajuhuyāt
13.3.1	pravṛtteṣu mṛte prayājeṣu tenaiva saṃsthāpyam
13.3.2	avadāne naṣṭe duṣṭe vimathite vājyaṃ pratinidadhyāt
13.3.3	hṛdayanāśe 'nyam ālabheta
13.3.4	yadi ca kāmayetārtiṃ vimathitāra ṛccheyur iti kuvid aṅga yavamanta ity āgnīdhrīye juhuyāt
13.3.5	aṣṭāpadyāṃ vaśāyām anūbandhyāyāṃ garbhasya tvaco vapārūpaṃ phalīkaraṇānāṃ phālīkaraṇān garbham iti śāmitre śrapayitvetarasya vaṣaṭkāreṣu śāmitra eva juhuyāt
13.4.1	yūpe virūḍhe 'napavṛtte tvāṣṭraṃ bahurūpam ālabheta
13.4.2	piśaṅgarūpaḥ subharo vayodhās tan nas turīpam adha poṣayitnu devas tvaṣṭā savitā viśvarūpa iti puronuvākyāḥ
13.4.3	pra sū mahe suśaraṇāya prathamabhājaṃ deva tvaṣṭar yad dha cārutvam ānaḍ iti yājyāḥ
13.5.1	jñānaviṣaye vidviṣāṇayoḥ sutyayor ahnoḥ saṃnipātanaṃ saṃsava ity ācakṣate
13.5.2	pūrve prātaranuvākam upākṛtya pūrve saṃsthāpayeyuḥ
13.5.3	susamiddhe juhuyuḥ
13.5.4	saṃveśāyopaveśāya gāyatryai chandase 'bhibhṛtyai svāheti prātaḥsavane
13.5.5	triṣṭubhe chandasa iti mādhyandine
13.5.6	jagatyai chandasa iti tṛtīyasavane
13.5.7	adhvaryuṃ mṛtam icchan prājāpatyābhis tisṛbhir adhvaryuḥ prātaḥsavane juhuyāt
13.5.8	hotāraṃ hotā mādhyandine
13.5.9	udgātāram udgātā tṛtīyasavane
13.5.10	brahmāṇaṃ brahmānusavanam
13.5.11	yajamānaṃ yajamāno 'nusavanam
13.5.12	sarvān mṛtān icchantaḥ sarve 'nusavanam
13.5.13	bṛhadrathantare kuryuḥ
13.5.14	ābhīkam ābhīśavam abhinidhanam abhīvartaṃ ca
13.5.15	kayāśubhīyaṃ marutvatīyam
13.5.16	sajanīyaṃ niṣkevalyam
13.5.17	vihavyo vaiśvadevam
13.5.18	pūrveṣu saṃsthāpayatsūttarāṃ saṃsthāṃ kurvīta
13.5.19	atirātraṃ kurvāṇeṣu dvirātram
13.5.20	dvirātraṃ kurvāṇeṣu trirātram
13.5.21	tasyāṃ vā saṃsthāyāṃ bhūyasīr dakṣiṇā dadyāt
13.5.22	sravantyo vā viharanti vāyur ākāśaś ca
13.6.1	krīte some 'pahṛte 'natinayan kālam anyam āhṛtyābhiṣuṇuyāt
13.6.2	somāhārāya somavikrayiṇe vā kiṃcid dadyāt
13.6.3	anadhigamyamāne pūtīkāñ chvetapuṣpāṇy arjunāni kuśān vābhiṣutya pratiduhā prātaḥsavane śrīṇīyāc chvetena mādhyandine dadhnā tṛtīyasavane
13.6.4	ekāṃ gāṃ dakṣiṇāṃ dattvāvabhṛthād udetya punar dīkṣeta
13.6.5	tatra kratudakṣiṇā dadyāt
13.6.6	etad eva
13.6.7	abhidagdhe pañca gā dakṣiṇā dadyāt
13.7.1	prātaḥsavanāt some 'tirikte
13.7.2	asti somo ayaṃ suta iti stotriyānurūpau hotuḥ
13.7.3	aindrāvaiṣṇavībhiḥ stomam atiśaṃset
13.7.4	aindrāvaiṣṇavī yājyā
13.7.5	indram id gāthino bṛhad ato devā avantu na iti ṣaṭ
13.7.6	uttamayā paridhāya viṣṇoḥ karmāṇi paśyateti yajati
13.8.1	mādhyandinād atirikte
13.8.2	baṇ mahān ud u tyad darśatam iti stotriyānurūpau pragāthau
13.8.3	aindrāvaiṣṇavībhiḥ stomam atiśaṃset
13.8.4	aindrāvaiṣṇavī yājyā
13.9.1	tṛtīyasavanād atirikte
13.9.2	pra tat te adya śipiviṣṭa pra tad viṣṇur iti stotriyānurūpau
13.9.3	aindrāvaiṣṇavībhiḥ stomam atiśaṃset
13.9.4	aindrāvaiṣṇavī yājyā
13.10.1	āśvinād atirikte
13.10.2	āśvinībhiḥ stomam atiśaṃset
13.10.3	āśvinī yājyā
13.10.4	astutaṃ cet paryāyair abhivyuccheta pañcabhiḥ stomair hotrakebhyaḥ stuvate
13.10.5	te stotriyānurūpāñ chastvokthamukhānāṃ jagatīnāṃ ca dvedve śaṃseyuḥ
13.10.6	nityāḥ paridhānīyāḥ
13.10.7	kṛtsnair vā prathamaiḥ paryāyaiḥ
13.10.8	hotre vā prathamānāṃ paryāyāṇām
13.10.9	maitrāvaruṇāya brāhmaṇācchaṃsine ca madhyamānām
13.10.10	acchāvākāyottamānām
13.10.11	trīṇy āśvinaṃ ṣaṣṭiśatāni
13.11.1	yadi dīkṣitaḥ pramīyetādagdhvāsthīny upanahya putraṃ bhrātaraṃ vā dīkṣayitvā saha yajeran
13.11.2	abhiṣutya vā rājānam agṛhītvā grahān dakṣiṇāparasyāṃ vediśroṇyām asthikumbhaṃ nidhāya tasmin deśe sārparājñībhiḥ parācībhiḥ stuvate
13.11.3	mārjālīyadeśe vā
13.11.4	triḥ prasavyaṃ mārjālīyaṃ pariyanti savyān ūrūn apāghnānāḥ
13.11.5	sārparājñīr hotā nigadet
13.11.6	asaṃmitaṃ stotram
13.11.7	aindravāyavyādyā grahāḥ
13.11.8	saṃvatsare 'sthīni yājayeyuḥ
13.11.9	stotre stotre 'sthikumbham upanidadhati
13.11.10	mārjālīye bhakṣān ninayanti
13.12.1	kalaśe dīrṇe vidhuṃ dadrāṇam iti vaṣaṭkāranidhanena brāhmaṇācchaṃsine stuvate
13.12.2	pūrvas tṛco 'nurūpaḥ
13.12.3	grāvṇi dīrṇe vṛtrasya tvā śvasathād īṣamāṇā iti dyutānena mārutena brāhmaṇācchaṃsine stuvate
13.12.4	uttaro 'nurūpaḥ
13.12.5	aindrāvaiṣṇavībhiḥ stomam atiśaṃset
13.12.6	aindrāvaiṣṇavī yājyā
13.12.7	abhyunnītaṃ nārāśaṃsam / hutāhutasya tṛmpataṃ hutasya cāhutasya ca / ahutasya hutasya cendrāgnī asya somasya // svāhety antaḥparidhi bhasmani juhoti
13.12.8	upavāte nārāśaṃse yaṃ jaghanyaṃ grahaṃ gṛhṇīyāt tasya hutasyālpakam avanayet prajāpataye svāheti
13.12.9	duṣṭaṃ somaṃ prājāpatyābhiś catasṛbhir adhvaryur uttarārdhapūrvārdha uparave 'vanayet
13.12.10	kṛtsnaṃ vedam amṛtam annādyabhāgam iti dhyāyann avavṛṣṭasya bhakṣayed indur indram avāgāt tasya tu indav indrapītasyopahūtasyopahūto bhakṣayāmīti
13.12.11	hiraṇyagarbha ity abhyupākṛte camase juhuyāt
13.12.12	avacchādya ca nirharet
13.12.13	ya ṛte cid iti tṛcena mahāvīraṃ bhinnam anumantrya / trayastriṃśat tantavo ye vitatnire ya imaṃ yajñaṃ svadhayā bhajante / teṣāṃ chinnaṃ sam imaṃ dadhāmi svāhā gharmo apyetu devān / yajñasya doho vitataḥ purutrā so aṣṭadhā divam anvātatāna / sa yajña dhukṣva mahi me prajāyai rāyaspoṣaṃ viśvam āyur aśīya // svāheti cāhutī juhoti
13.13.1	yadi sattrāya dīkṣito 'tha sāmyuttiṣṭhet somam apabhajya rājānaṃ viśvajitātirātreṇa yajeta sarvastomena sarvapṛṣṭhena sarvavedasadakṣiṇena
13.13.2	āgūrya vā
13.14.1	āhitāgnaya iṣṭaprathamayajñā dīkṣitā gṛhapatisaptadaśāḥ satram āsīran hotā maitrāvaruṇo 'cchāvāko grāvastud brahmā brāhmaṇācchaṃsī potāgnīdhra udgātā prastotā pratihartā subrahmaṇyo 'dhvaryuḥ pratiprasthātā neṣṭonnetā
13.14.2	ārtvijyasyāvipratiṣedhenāśakye yaugapadye
13.14.3	dīkṣaṇānupūrvyeṇa sarveṣāṃ yājamānam
13.14.4	mukhyaḥ kuryāt parārthāni
13.14.5	kalpavipratiṣedhe bhūyasāṃ sādharmyam
13.14.6	huteṣu dākṣiṇeṣu dakṣiṇāpathena kṛṣṇājināni dhunvanto 'harahar ity āvrajeyur idam ahaṃ māṃ kalyāṇyai kīrtyai svargāya lokāyāmṛtatvāya dakṣiṇāṃ nayānīti
13.14.7	utthāya cāgniṣṭomaḥ sahasradakṣiṇaḥ pṛṣṭhaśamanīyaḥ
13.14.8	sādhāraṇaṃ haike pṛṣṭhaśamanīyam
13.14.9	dvādaśāhaprabhṛtīny ā catvāriṃśadrātrād ekottarāṇi rātrisattrāṇi teṣu nityaḥ
13.14.10	dvādaśāho yair ahobhir vivardhate tāny udāhariṣyāmaḥ
13.15.1	ekāhārthe mahāvratam āharanti
13.15.2	sarvastomaṃ vātirātram
13.15.3	antareṇa pṛṣṭhyaṃ chandomāṃś ca
13.15.4	dvyahārthe goāyuṣī
13.15.5	dvitīyaṃ tṛtīyaṃ cābhiplavike pratīyetaitasyāṃ codanāyām
13.15.6	tryahārthe trīṇi pūrvāṇy ābhiplavikāni
13.15.7	caturahārthe mahāvratacaturthāni
13.15.8	pañcāhārthe pañca
13.15.9	ṣaḍahārthe ṣaṭ
13.15.10	saptāhārthe mahāvratasaptamāni
13.15.11	etena nyāyena tāṃ tāṃ saṃkhyāṃ pūrayanti
13.15.12	antareṇa prāyaṇīyaṃ pṛṣṭhyaṃ caiteṣāṃ sthānam
13.15.13	ūrdhvaṃ tu daśamād ahno mahāvratasya sthānam
13.16.1	athaitāny apavadanti
13.16.2	abhiplavo 'bhijid viśvajitau cāgantūni viṃśatirātre
13.16.3	abhiplavo 'tirātro dvāv abhiplavāv ity ekaviṃśatirātraḥ pūrvaḥ
13.16.4	pṛṣṭhyaḥ svarasāmāno viṣuvān āvṛttāḥ svarasāmānas trayastriṃśārambhaṇaḥ pṛṣṭhya ity uttaraḥ
13.16.5	pṛṣṭhyastomaḥ ṣaḍahaḥ / trayastriṃśam ahar aniruktam / tasya kaṇvarathantaraṃ mādhyandine / trayastriṃśam niruktam / triṇavam / dve ekaviṃśe / triṇavam / trayastriṃśaṃ niruktam / trayastriṃśam ahar aniruktam / trayastriṃśārambhaṇaḥ pṛṣṭhyastomaḥ ṣaḍahaḥ / trivṛd ahar aniruktam / jyotiṣṭomo 'gniṣṭomaḥ / iti caturviṃśatirātraḥ saṃsadām ayanam ity ācakṣate
13.17.1	pañcābhiplavikāni trir upetya viśvajid atirātra eṣa eva pañcāho daśarātra iti trayastriṃśadrātraḥ
13.17.2	caturviṃśam abhiplavaḥ pṛṣṭhyo navāho goāyuṣī daśarātro mahāvratam iti saptatriṃśadrātraḥ
13.17.3	caturviṃśaṃ trayo 'bhiplavāḥ / abhijit svarasāmāno viṣuvān āvṛttāḥ svarasāmāno viśvajic ca / abhijitprabhṛti navarātra ity ācakṣate / abhiplavo goāyuṣī daśarātro mahāvratam / ity ekānnapañcāśadrātraḥ / saṃvatsarasaṃmitaḥ
13.18.1	athaikaṣaṣṭirātre
13.18.2	abhito navarātraṃ pṛṣṭhyau
13.18.3	tayor āvṛtta uttaraḥ
13.18.4	nyāyakḷptaḥ śatarātraḥ
13.18.5	ardhapañcadaśābhiplavās teṣāṃ prathamas tryaho daśarātro mahāvratam iti
13.19.1	saptadaśa gavām ayanasya dīkṣāḥ
13.19.2	dvādaśa vā
13.19.3	taiṣasyāmāvāsyāyā ekāha upariṣṭād dīkṣeran māghasya vā
13.19.4	teṣāṃ māghasyāmāvāsyāyām upavasathaḥ phālgunasya vā
13.19.5	dvādaśa dīkṣāḥ kurvāṇāś caturahe purastāt paurṇamāsyā dīkṣeran
13.19.6	teṣāṃ jyautsnasya pañcamyāṃ prasavaḥ
13.19.7	prāyaṇīyam atirātram upetya caturviṃśaṃ ca pṛṣṭhyapañcamāṃś caturo 'bhiplavān upayanti
13.19.8	sa māsaḥ
13.19.9	tathāyuktān pañca māsān upetya pṛṣṭhyacaturthān abhiplavān upayanti
13.19.10	navarātraṃ ca
13.19.11	ūrdhvaṃ viśvajitaḥ pṛṣṭhyārambhaṇān māsān upayanti
13.19.12	pṛṣṭhyābhiplavau cānvaham āvarteta
13.19.13	vaiśvadevasūktāni cottamānām ābhiplavikānām
13.19.14	pṛṣṭhyam upetya trīn abhiplavān
13.19.15	sa māsaḥ
13.19.16	pṛṣṭhyam upetya caturo 'bhiplavān / tathāyuktāṃś caturo māsān upetya trīn abhiplavān upayanty āyur gāṃ daśarātraṃ mahāvratam atirātraṃ ca
13.19.17	iti gavāmayanasyāharyogaḥ
13.19.18	tatprakṛtīni saṃvatsarasattrāṇi
13.19.19	teṣu vikāro 'nyatra daśarātrāt
13.19.20	pṛṣṭhyasyābhiplavaḥ sthāne tad abhiplavāyanam
13.20.1	utsargiṇām ayane
13.20.2	yāni paurṇamāsībhiḥ sutyāny ahāni saṃnipateyus tāny utsṛjeran
13.20.3	ubhābhyāṃ vā darśapūrṇamāsābhyām
13.20.4	ekatrikaṃ vā stomaṃ kurvīran
13.20.5	ekaikāṃ vā stotriyāṇām utsṛjeran
13.20.6	śastrāṇām
13.20.7	yajuṣāṃ ca
13.20.8	ahar utsṛjamānāḥ prājāpatyena tad ahaḥ paśunā yajeran
13.20.9	yaddevato vā savanīyaḥ syāt
13.20.10	tatra paśutantre havīṃṣy anvāyātayanti
13.20.11	teṣāṃ sa dharmo yaḥ paśutantre codyamānānām
13.20.12	parasyāhnaḥ stotriyān anurūpān kurvīran
13.20.13	yathārtham atipraiṣaḥ
13.20.14	utthāya ca dvādaśāham āsīran
13.20.15	ubhayīr utsṛjyamānāḥ saṃsadām ayanam
13.21.1	ādityānām ayane
13.21.2	trivṛtpañcadaśāv abhiplavastomau pūrvasmin paṭale
13.21.3	pañcadaśatrivṛtā uttarasmin
13.21.4	madhyepṛṣṭhyāś ca māsāḥ
13.21.5	ṣaṣṭhe māsi trīn abhiplavān upetya pṛṣṭhyam upayanti navarātraṃ ca
13.21.6	abhijitaḥ sthāne bṛhaspatisavam
13.21.7	indrastomaṃ viśvajitaḥ
13.21.8	pṛṣṭhyam upetyābhiplavaṃ ca vyūḍhacchandasaṃ daśarātram
13.21.9	trivṛtstomam agniṣṭomasaṃstham
13.21.10	udbhidbalabhidau ca
13.21.11	madhyepṛṣṭhyāṃś caturo māsān upetya madhyepṛṣṭhyāv abhiplavā upayanti
13.21.12	goāyuṣī
13.21.13	chandomadaśāhaṃ ca
13.22.1	aṅgirasām ayane
13.22.2	trivṛd abhiplavastomaḥ
13.22.3	pṛṣṭhyārambhaṇān māsān upayanti pūrvasmin paṭale
13.22.4	pṛṣṭhyodayān uttarasmin
13.22.5	āyur gām
13.22.6	samānam anyad ādityānām ayanena
13.23.1	dṛtivātavator ayane
13.23.2	pṛṣṭhyastomānām ekaikena māsam
13.23.3	mahāvrataṃ viṣuvān
13.23.4	āvṛttānāṃ pṛṣṭhyastomānām ekaikena māsam
13.23.5	atirātrāv abhitaḥ
13.23.6	agniṣṭomā madhye
13.23.7	daśadaśī saṃvatsaraḥ
13.23.8	dvādaśī viṣuvān sarpasattrasya
13.24.1	māsaṃ dīkṣāḥ kauṇḍapāyinām ayanam
13.24.2	krītvā rājānam upanahyopasada upetyāgnihotreṇa māsam
13.24.3	darśapūrṇamāsābhyāṃ māsam
13.24.4	cāturmāsyaparvaṇām ekaikena māsam
13.24.5	trivṛtprabhṛtīnāṃ pañcānāṃ pṛṣṭhyastomānām ekaikena māsam
13.24.6	aṣṭādaśāhaṃ trayastriṃśena daśarātraṃ mahāvratam atirātraṃ ceti
13.24.7	yo hotā so 'dhvaryuḥ sa potā
13.24.8	yo maitrāvaruṇaḥ sa brahmā sa pratihartā
13.24.9	ya udgātā so 'cchāvākaḥ sa neṣṭā
13.24.10	yaḥ prastotā sa brāhmaṇācchaṃsī sa grāvastut
13.24.11	yaḥ pratiprasthātā so 'gnīt sa unnetā
13.24.12	subrahmaṇyaḥ subrahmaṇyaḥ
13.24.13	gṛhapatir gṛhapatiḥ
13.24.14	deśakālasaṃnikarṣe 'vaideśyāpradhānasya vaśaṃ nayet
13.24.15	yathādeśam itarāṇi
13.24.16	ekāhaḥ saṃghātam āpadyamāno labheta tāyamānarūpāṇi
13.24.17	sāṃghātikād ekāhībhavato nivarteran
13.24.18	ayaṃyajñīyātipraiṣaḥ sapuronuvākyaḥ śvaḥstotriyā hotrakāṇāṃ kadvanta ukthamukhīyāś cābhitaṣṭīyam iti tāyamānarūpāṇi
13.24.19	gavām evāyanasyāharyogaḥ
13.25.1	caturo māsān dīkṣāḥ
13.25.2	catura upasadaḥ
13.25.3	caturaḥ sunvantīti
13.25.4	gavāmayanasya prathamottamau māsau
13.25.5	aṣṭāviṃśinau ca viṣuvāṃś ca
13.25.6	tat kṣullakatāpaścitam ity ācakṣate
13.26.1	saṃvatsaraṃ dīkṣāḥ
13.26.2	saṃvatsaram upasadaḥ
13.26.3	saṃvatsaraṃ sunvantīti
13.26.4	tat tāpaścitam ity ācakṣate
13.27.1	trīn saṃvatsarān dīkṣāḥ
13.27.2	trīn upasadaḥ
13.27.3	trīn sunvanti
13.27.4	iti mahātāpaścitam
13.27.5	abhyāso bahusaṃvatsare gavāmayanasya
13.27.6	saṃhāryān vā parihāpya
13.27.7	atirātraḥ sahasram ahāny atirātro 'gneḥ sahasrasāvyam
13.28.1	gavāmayanaṃ prathamaḥ saṃvatsaraḥ
13.28.2	athādityānām
13.28.3	athāṅgirasām
13.28.4	trisāmvatsaraṃ prajātikāmānām
13.28.5	trivṛtprabhṛtīnāṃ caturṇāṃ pṛṣṭhyastomānām ekaikena trīṃs trīn saṃvatsarān prajāpater dvādaśasaṃvatsaram
13.28.6	eteṣām evaikaikena navanava śāktyānāṃ ṣaṭtriṃśatsaṃvatsaram
13.28.7	eteṣām evaikaikena pañcaviṃśatiḥpañcaviṃśatiḥ sādhyānāṃ śatasaṃvatsaram
13.28.8	eteṣām evaikaikena pañcapañca pañcāśato viśvasṛjāṃ sahasrasaṃvatsaram
13.29.1	sarasvatyā vinaśane dīkṣā sārasvatānām
13.29.2	krītvā rājānam upanahyopasada upetya / prāyaṇīyam atirātram upetya / iṣṭvā sāṃnāyyenādhvaryuḥ śamyāṃ parāsya / tatra gārhapatyaṃ nidhāya ṣaṭtriṃśatprakrameṣv āhavanīyam abhyādadhāti
13.29.3	cakrīvat sadaḥ
13.29.4	tathāgnīdhram
13.29.5	ulūkhalabudhno yūpaḥ
13.29.6	noparavān khananti
13.29.7	tam etam āpūryamāṇapakṣam āmāvāsyena yanti
13.29.8	teṣāṃ paurṇamāsyāṃ gaur ukthyo bṛhatsāmā
13.29.9	tam etam apakṣīyamāṇapakṣaṃ paurṇamāsyena yanti
13.29.10	teṣām amāvāsyāyām āyur ukthyo rathantarasāmā
13.29.11	pratīpaṃ pūrveṇa pakṣasā yanti
13.29.12	aponaputriyaṃ caruṃ nirupya
13.29.13	tadasyānīkam asmin pada ity aponaputriyasya
13.29.14	apyaye dṛṣadvatyāḥ
13.29.15	sarasvatīm api yanti
13.29.16	śate goṣvṛṣabham apy utsṛjanti
13.29.17	yadā sahasraṃ saṃpadyate 'thotthānam
13.29.18	sarveṣu vopahateṣu
13.29.19	gṛhapatau vā mṛte
13.29.20	klākṣaṃ vā prasravaṇaṃ prāpyāgnaye kāmāyeṣṭiṃ nirvapanti
13.29.21	tasyām aśvāṃ ca pauruṣīṃ ca dhenuke dattvā kārapacavaṃ prati yamunām avabhṛtham abhyavayanti
13.29.22	iti mitrāvaruṇayor ayanam
13.29.23	atirātro 'bhijid viśvajitau goāyuṣī indrakukṣī atirātraḥ
13.29.24	itīndrāgnyoḥ
13.29.25	atirātro jyotir gaur āyur viśvajid abhijitāv indrakukṣī atirātraḥ
13.29.26	ity aryamnaḥ
13.29.27	saṃvatsaraṃ brāhmaṇasya gā rakṣet
13.29.28	saṃvatsaraṃ vyarṇe naitandhave 'gnim indhīta
13.29.29	saṃvatsare parīṇahy agnīn ādhāya dṛṣadvatyā dakṣiṇena tīreṇāgneyenāṣṭākapālena śamyāparāseśamyāparāse yajamāna eti
13.29.30	triḥ plakṣāṃ prati yamunām avabhṛtham abhyavayanti
13.29.31	iti dārṣadvatam
13.29.32	atirātraḥ sahasraṃ trivṛtaḥ saṃvatsarā atirātraḥ prajāpateḥ sahasrasaṃvatsaraṃ sahasrasaṃvatsaram
14.1.1	ekāheṣv ahīneṣu ca prakṛter vikāraḥ
14.1.2	yasminn ahani yad ahaḥ pradiśyeta savanaṃ vā sahautraṃ tat
14.1.3	aikāhikam anādeśe
14.2.1	agny ādheyena brahmavarcasakāmo yajeta
14.2.2	tasyāṣṭāsv aṣṭāsu stotrāṇi
14.2.3	aṣṭākṣarā gāyatrī
14.2.4	tejo brahmavarcasaṃ gāyatrī
14.2.5	rathantaraṃ pṛṣṭham
14.2.6	brahma rathantaram
14.2.7	agniṣṭomo yajñaḥ
14.2.8	brahma vā agniṣṭomaḥ
14.2.9	etena triḥ samṛddhena brahmaṇā tejo brahmavarcasam āpnoti
14.2.10	tṛcakḷptaṃ śastram
14.2.11	trivṛd vā annam annaṃ pānaṃ khādayanti tasya sarvasyāptyai
14.2.12	caturviṃśatir dakṣiṇā
14.2.13	caturviṃśatir vai saṃvatsarasyārdhamāsāḥ saṃvatsarasyaivāptyai
14.2.14	tasyāgnaye pavamānāya pāvakāya śucaya iti paśava upālambhyāḥ savanīyasya
14.2.15	ādityā vaśānubandhyāyā upālambhyaivaṃvidhā
14.2.16	tad yad evaṃ paśavo niyuktā bhavanti ned agny ādheyād ayānīti
14.2.17	tasya prātaḥ savanīyān anu puroḍāśān agnaye pavamānāyāṣṭākapālaṃ puroḍāśaṃ nirvapati
14.2.18	mādhyandinīyān anu puroḍāśān agnaye pāvakāya
14.2.19	tṛtīyasavanīyān anu puroḍāśān agnaye śucaye
14.2.20	āvapanaṃ vai savanīyāḥ puroḍāśāḥ / āvapana eva tad āvapati
14.2.21	atha yad ādityā vaśānubandhyāyā upālambhyā bhavaty aditiṃ vā anvagny ādheyaṃ saṃtiṣṭhate
14.2.22	yā nv agnyādheyasya saṃsthā tām eva tad yajñasya saṃsthāṃ karoti
14.3.1	evaṃ paśavaḥ puroḍāśāś cānvāyāty ante havir yajñeṣu someṣu
14.3.2	tasya śastram
14.3.3	yad vāhiṣṭham iti tṛcam ājyam
14.3.4	mādhucchandasaḥ praugaḥ
14.3.5	trayas trayas tṛcā hotrakāṇāṃ prātaḥsavane stotriyānurūpau paryāsaś ca
14.3.6	indra marutva iha pāhi somam iti tṛcaṃ marutvatīyam
14.3.7	nṛṇām u tvā nṛtamaṃ gīrbhir ukthair iti tṛcaṃ niṣkevalyam
14.3.8	adhvaryo vīra pra mahe sutānām iti tṛcaṃ maitrāvaruṇasyokthamukhīyam
14.3.9	pūrvaṃ brāhmaṇācchaṃsinaḥ
14.3.10	uttaram acchāvākasya
14.3.11	paryāsānām uttamān
14.3.12	ud u ṣya devaḥ savitā hiraṇyayā / ghṛtavatī bhuvanānām / indra ṛbhubhir vājavadbhiḥ / svasti no mimītām / vaiśvānaraṃ manasā / pra yantu vājāḥ / samiddham agniṃ samidhā girā gṛṇa iti tṛcāni vaiśvadevāgnimārutayoḥ sūktānāṃ sthāne
14.3.13	tṛcakḷptam ity etasyāṃ codanāyām etac chastraṃ pratīyeta
14.3.14	aikāhikaṃ vā tṛcakḷptam
14.3.15	etenāgnihotrau vyākyātau
14.3.16	āgneyaṃ payaḥ pūrvasmin
14.3.17	sauryam uttarasmin
14.3.18	paśū ca
14.3.19	prājāpatyā vaśānubandhyāyā upālabhyaivaṃvidhā
14.4.1	punar ādheyena tejaskāmo yajeta
14.4.2	tasya pañcasupañcasu stotrāṇi
14.4.3	pañcapadā paṅktiḥ
14.4.4	pāṅkto vai yajñaḥ
14.4.5	yajñasyaivāptyai
14.4.6	sarvāgneyād agniṣṭutaḥ śastram
14.5.1	darśapūrṇamāsāv annādyakāmasya
14.5.2	iḍādadhāv āgrayaṇaḥ someṣṭiś cāpravargyaḥ
14.5.3	dākṣāyaṇayajñāś catvāraḥ sarvakāmasya
14.5.4	mahāyajñaś ca
14.5.5	tasmiṃś cāturmāsya havīṃṣy anvāyāty ante
14.5.6	paśavaś ca parvadevatābhyaḥ
14.5.7	ekakapāladevatābhyaś cānubandhyāyā upālambhyā evaṃvidhāḥ
14.5.8	atirātro yajñaḥ
14.6.1	prajāpatir ha prajātikāmas tapas taptvaitaṃ yajñakratum apaśyad vaiśvadevam / tam āharat / tenāyajata / teneṣṭvā prājāyata / tena prajātikāmo yajeta
14.6.2	vaiśvadevaḥ paśur upālambhyaḥ savanīyasya
14.6.3	dyāvāpṛthivīyā vaśānubandhyāyā upālambhyaivaṃvidhā
14.6.4	trivṛtaḥ śastram
14.6.5	tṛcakḷptaṃ vā
14.6.6	avabhṛthād udetyodavasānīyayeṣṭvā munisattreṣṭyā yajamāna āste 'harahaś caturo māsān āgneyyāgnāvaiṣṇavyā vāntarāleṣu
14.6.7	saiva tatra dīkṣā
14.7.1	vaiśvadevena vai prajāpatiḥ prajā asṛjata / tāḥ sṛṣṭā aprasūtā varuṇasya yavāñ jakṣuḥ / tā varuṇo varuṇapāśaiḥ pratyamuñcat / tāḥ prajāḥ prajāpatiṃ pitaram etyopādhāvan / upa taṃ yajñakratuṃ jānīhi yeneṣṭvā varuṇapāśebhyaḥ sarvasmāc ca pāpmanaḥ saṃpramucyemahīti / tata etaṃ prajāpatiś caturthe māsi dvirātraṃ yajñakratum apaśyad varuṇapragāsam / tam āharat / tenāyajata / teneṣṭvā varuṇam aprīṇāt / sa prīto varuṇo varuṇapāśebhyaḥ sarvasmāc ca pāpmanaḥ prajāḥ prāmuñcat / pra ha vā asya prajā varuṇapāśebhyaḥ sarvasmāc ca pāpmanaḥ saṃpramucyate ya evamvidvān varuṇa praghāsair yajate
14.7.2	ukthyau bhavataḥ
14.7.3	vāruṇaḥ paśur upālambhyaḥ savanīyasya pūrvasmin
14.7.4	māruta uttarasmin
14.7.5	kāyī vaśānūbandhyāyā upālambhyaivaṃvidhā
14.8.1	tāḥ prajāḥ prajāpatim abruvan kasmai nu no 'nnādyāyāsṛṣṭhā iti / tata etaṃ prajāpatiś caturthe māsi trirātraṃ yajñakratum apaśyat sākamedham / tam āharat / tenāyajata / teneṣṭvānnādyam āpnot / tenānnādyakāmo yajeta
14.8.2	agniṣṭoma ukthyo 'tirātraḥ
14.8.3	agnaye 'nīkavate prathame paśur upālambhyaḥ savanīyasya
14.8.4	marudbhyaḥ sāṃtapanebhyo dvitīye
14.8.5	māhendras tṛtīye
14.8.6	vaiśvakarmaṇī vaśānūbandhyāyā upālambhyaivaṃvidhā
14.8.7	aikāhikaṃ yathāpṛṣṭhyaṃ śastram
14.8.8	pṛṣṭhyo vā vihṛtaḥ
14.8.9	viśvajito vā bṛhatpṛṣṭhāt tṛtīye 'hani śastram
14.8.10	sautrāmaṇe ca
14.8.11	āyuṣkāmayajñe mahāyajñe
14.8.12	vinutty abhibhūtyoḥ
14.8.13	svarjiti
14.8.14	indravajre ca
14.9.1	tāḥ prajāḥ prajāpatim abruvan kasyaiṇuṇaḥ pratiṣṭhāyā asṛṣṭhā iti / tata etaṃ prajāpatir yajñakratum apaśyac chunāsīrīyam / tam āharat / tenāyajata / teneṣṭvā pratyatiṣṭhata / tena pratiṣṭhākāmo yajeta
14.9.2	śunāsīrīyaḥ paśur upālambhyaḥ savanīyasya
14.9.3	saurī vaśānūbandhyāyā upālambhyaivaṃvidhā
14.9.4	viṃśatiṃ vaiśvadeve dadāti
14.9.5	triṃśataṃ varuṇapraghāseṣu
14.9.6	pañcāśataṃ sākamedheṣu
14.9.7	viṃśatiṃ śunāsīrīye
14.9.8	tad viṃśatiśatam
14.9.9	viṃśatiśataṃ vā ṛtor ahāni
14.9.10	tadṛtum āpnoti
14.9.11	ṛtunā saṃvatsaram
14.9.12	ye ca saṃvatsare kāmāḥ
14.10.1	paśumatsu cāturmāsyeṣu
14.10.2	pūrveḍyuḥ pāśukaṃ karma
14.10.3	apareḍyur vaiśvadevaḥ paśuḥ
14.10.4	paśupuroḍāśam anu cāturmāsyadevatā yathāparva
14.10.5	pāśukaḥ sviṣṭakṛt
14.10.6	nigamasthānavarjam
14.10.7	yathāsthānaṃ vājinam
14.10.8	hṛdayaśūlāntaṃ saṃtiṣṭhate
14.10.9	vāruṇamārutau varuṇapraghāseṣu
14.10.10	uttare yūpam ucchriyanti
14.10.11	māhendraśunāsīrīyā uttarayoḥ
14.10.12	yathāsthānā iṣṭayaḥ
14.10.13	pitryā ca
14.10.14	yathādevataṃ vā paśavaḥ
14.10.15	tad vyākhyātam ekādaśinyā
14.10.16	ānīkavataḥ sāṃtapano gṛhamedhīyaḥ krīḍinā maitraś ca mahāhaviṣi
14.10.17	parvaṇiparvaṇi vā saṃsthita aindrāgnaḥ
14.10.18	samānam ananyat
14.10.19	athavāpy ekaparvaṇy ekapaśau caindrāgne parāñci havīṃṣi
14.10.20	upahūyelāṃ pitryā
14.10.21	tryambakād ūrdhvam anuyājaprabhṛti / manotādi paśunā vā
14.10.22	saumikaiḥ samānadakṣiṇāni sarvapaśūni
14.10.23	cāturmāsyapaśudakṣiṇaiḥ pāśukāni
14.11.1	pratyavarohaṇīyaḥ pratiṣṭhākāmasya
14.11.2	saṃkalpavikṛto jyotiṣṭomaḥ
14.11.3	paśubandhaḥ paśukāmasya
14.11.4	ekādaśastomaḥ
14.11.5	ekādaśākṣarā triṣṭup
14.11.6	traiṣṭubhāḥ paśavaḥ
14.11.7	paśūnām evāptyai
14.11.8	pibā somam abhi yam ugra tarda etāyāmopa gavyanta indram iti nividdhāne
14.11.9	ūrdhvaṃ gavyaṃ mahi gṛṇāna indraitāyāmopa gavyanta indram iti gosaṃstave tad etasyāhno rūpam
14.11.10	udbhidvalabhidor gosave ca
14.12.1	athātaḥ sautrāmaṇaḥ
14.12.2	indro hāyuṣkāmas tapas tepe / sa tapas taptvaitaṃ yajñakratum apaśyat sautrāmaṇam / tam āharat / tenāyajata / teneṣṭvāḍīrgha āyutvam agacchat / tam u ha bharadvājāya jīrṇāya provāca / anena vā aham iṣṭvā dīrghāyutvam agaccham anenāpi tvaṃ yajeti / tena ha bharadvāja iṣṭvā sarvāyutvam agacchat / sarvam āyur eti ya evaṃ veda ya u caitena yajate
14.12.3	tasya rathantaraṃ pṛṣṭham
14.12.4	agniṣṭomo yajñaḥ
14.12.5	yathāśraddhaṃ dakṣiṇā
14.12.6	tatra trīṇi trivṛnti stotrāṇi
14.12.7	trīṇi pañcadaśāni
14.12.8	trīṇi saptadaśāni
14.12.9	trīṇy ekaviṃśānīti
14.12.10	uttarottaritāyai
14.12.11	uttarottarāvad dīrghāyutvam aśravāmahā iti
14.13.1	tasyāśvino loho 'jaḥ sārasvatī meṣīti paśū upalambhyau savanīyasya
14.13.2	indrāya sutrāmṇe vaśā anūbandhyāyā upālambhyaivaṃvidhā
14.13.3	tad yad evaṃ paśavo niyuktā bhavanti net sautrāmaṇyā ayānīti
14.13.4	tasya prātaḥsavanīyān anu puroḍāśān bāhyato 'gnim upasamādhāya surāsomena caranti
14.13.5	tṛtīyasavanīyān anu puroḍāśān sāvitraṃ dvādaśakapālaṃ puroḍāśaṃ nirvapati
14.13.6	aindram ekādaśakapālam
14.13.7	vāruṇaṃ daśakapālam
14.13.8	āvapanaṃ vai savanīyāḥ puroḍāśā āvapana eva tad āvapati
14.13.9	atha yad indrāya sutrāmṇe vaśānūbandhyāyā upālambhyā bhavatīndraṃ vā anu sutrāmāṇaṃ sautrāmaṇī saṃtiṣṭhate
14.13.10	yaiva sautrāmaṇyāḥ saṃsthā tām eva tadyajñasya saṃsthāṃ karoti
14.13.11	taṃ haike 'tirātraṃ kurvanti
14.13.12	ekaviṃśastomaṃ bṛhatpṛṣṭham ubhayasāmānam
14.13.13	tasya yad viśvajito bṛhatpṛṣṭhasya śastraṃ tac chastram
14.13.14	atra havir yajñāḥ somāḥ saṃtiṣṭhante
14.14.1	devā ha paśukāmāś caturo māsān vrataṃ caritvaitam udbhidaṃ yajñakratum apaśyan / teneṣṭvā paśūn āpuḥ / tena paśukāmo yajeta / udbhideṣṭvā yadi manyeta cirān mā paśava āgur iti caturo māsān vrataṃ caritvā valabhidā yajeta / kṣipraṃ hainaṃ paśava āyanti
14.15.1	gosavena paśukāmo yajeta
14.15.2	ṣaṭtriṃśastomena
14.15.3	ṣaṭtriṃśadakṣarā bṛhatī
14.15.4	bārhatāḥ paśavaḥ
14.15.5	paśūnām evāptyai
14.15.6	ṣaṭtriṃśatsahasrā dakṣiṇā gosavasya
14.15.7	ayutaṃ vā
14.15.8	ukthyo yajñaḥ
14.16.1	ṛtapeyena tejaskāmo yajeta
14.16.2	dvādaśa dīkṣā dvādaśopasadaḥ
14.16.3	madhyamenāṅguṣṭhaparvaṇā audumbaraṃ camasaṃ mitaṃ ghṛtasya vratayet
14.16.4	ayujāsu kṣīraudanaṃ dīkṣāsu
14.16.5	somacamaso dakṣiṇābhiṣutasya
14.16.6	ṛtaṃ satyaṃ vadanto bhakṣayeyuḥ
14.16.7	bhūr bhuvaḥ svar iti vā
14.16.8	sagotrāya vā bhramaṇe dadyāt
14.16.9	janiṣṭhā ugraḥ sahase turāya kathā mahām avṛdhat kasya hotur iti nividdhāne
14.16.10	mandamāna ṛtād adhi prajāyā ṛtasya hi śurudhaḥ santi pūrvīr ity ṛtavatī tad etasyāhno rūpam
14.17.1	prajāpatir imaṃ lokam īpsaṃs tapas taptvaitaṃ yajñakratum apaśyad bhūḥ / teneṣṭvemaṃ lokam āpnot / tenemaṃ lokam īpsan yajeta
14.18.1	prajāpatir antarikṣalokam īpsaṃs tapas taptvaitaṃ yajñakratum apaśyad bhuvaḥ / teneṣṭvāntarikṣalokam āpnot / tenāntarikṣalokam īpsan yajeta
14.19.1	prajāpatir amuṃ lokam īpsaṃs tapas taptvaitaṃ yajñakratum apaśyat svaḥ / teneṣṭvāmuṃ lokam āpnot / tenāmuṃ lokam īpsan yajeta
14.19.2	svarasāmabhyaḥ śastrāṇi yathāstomam
14.19.3	ānuṣṭubhāni ca
14.20.1	sūryo ha tejaskāmas tapas taptvaitaṃ yajñakratum apaśyac chukrastomam / teneṣṭvā teja āpnot / tena tejaskāmo yajeta
14.20.2	ekaviṃśatiḥ śvetāśvā dakṣiṇā
14.20.3	vaiṣuvatam ahaḥ
14.21.1	tīvrasavaḥ prajayā paśubhis tīvrasya bubhūṣataḥ
14.21.2	ayaṃ tīvras tīvrasud indra somo vṛtrahatyāya harivo asya pāhi / vajraṃ śiśāno jaṭharaṃ pṛṇasva anādhṛṣyaṃ vṛṣabhaṃ tumram indram / iti purastān marutvatīyasya nividdhānasya
14.21.3	tīvrasyābhivayasa iti niṣkevalye
14.22.1	jyotiḥ sūtasavaḥ
14.22.2	gauḥ sthapatisavaḥ
14.22.3	āyur grāmaṇīsavaḥ
14.22.4	saṃdamśānustomāv iṣuvajrau śyenājirau mṛtyvantakau kṣurapaviśīrṣacchidau mahaḥ śyenaś cābhicaraṇīyaḥ
14.22.5	manyusūkte nividdhāne liṅgakḷpte
14.22.6	yatpṛṣṭhenābhicareyus tatpṛṣṭhaḥ prākṛto 'bhicaryamāṇasya
14.22.7	iṣau bṛhad brahmasāma
14.22.8	abhīvarta itareṣu
14.22.9	śikharaiḥ sadaś channaṃ bhavati
14.22.10	kārmukāṇy upaśerate
14.22.11	bāṇavadbhir āgnīdhram
14.22.12	dhānvanāny upaśerate
14.22.13	śaramayaṃ barhiḥ
14.22.14	bādhaka idhmaḥ paridhayaś ca
14.22.15	vaibhīdako yūpaḥ
14.22.16	upatāpinīnāṃ gavām ājyam
14.22.17	anustaraṇyā goś carmādhiṣavaṇam
14.22.18	śavanabhye adhiṣavaṇaphalake
14.22.19	śava camvām āpaḥ saṃsrutās tābhir vasatīvarīḥ pṛñcanti
14.22.20	upotaparuṣā adhijyadhanvāno lohitoṣṇīṣā asibaddhāḥ pracareyuḥ
14.22.21	na haitaṃ kaścaneśīteyat so 'dvādaśāhaṃ jīvet
14.22.22	na ha vai taṃ kaścana stṛṇute ya etaiḥ pratyabhicarati
14.22.23	sadaḥ pāpmānaṃ dviṣataś cāpajighāṃsamānasya
14.22.24	upottamāś ca śastrāṇām utsṛjyante
14.22.25	upasadaḥ prajākāmasya paśukāmasya ca
14.22.26	upottamāś ca śastrāṇām upajāyante
14.23.1	devāsurāḥ samayatanta / te devā bṛhaspatiṃ purohitam upādhāvann upa taṃ yajñakratuṃ jānīhi yeneṣṭvāsurān abhibhavemahīti / sa etam ṛṣabhaṃ yajñakratum apaśyat / teneṣṭvāsurān abhy abhavan / tena dviṣato bhrātṛvyān abhibubhūṣan yajeta
14.23.2	pañcadaśastomasya saptadaśo mādhyandinaḥ pavamānas tad asya ṛṣabharūpam
14.23.3	pibā somam abhi yam ugra tardas tam u ṣṭuhi yo abhibhūty ojā iti nividdhāne
14.23.4	yaḥ śipravān vṛṣabho yo matīnāṃ gīrbhir vardha vṛṣabhaṃ carṣaṇīnām ity ṛṣabhavatī tad etasyāhno rūpam
14.24.1	sūryo ha tejaskāmas tapas taptvaitaṃ yajñakratum apaśyad vyomānam / teneṣṭvā teja āpnot / tena tejaskāmo yajeta
14.24.2	saptadaśastomasyaikaviṃśa ārbhavaḥ pavamānaḥ
14.24.3	ekaviṃśo vā eṣa ya eṣa tapati tad enaṃ svena rūpeṇa samardhayati
14.24.4	imā u tvā purutamasyendraṃ staveti nividdhāne
14.24.5	sūryeṇa vayunavac cakāra sa sūryaḥ pary urū varāṃsīti sūryābhivyāhāre tad etasyāhno rūpam
14.25.1	vasiṣṭho hānnādyakāmas tapas taptvaitaṃ yajñakratum apaśyad virājam / teneṣṭvānnādyam āpnot / tenānnādyakāmo yajeta
14.25.2	pañcadaśau pūrvau pavamānau trivṛntītarāṇi
14.25.3	sa virājam abhisaṃpadyate
14.25.4	śrīr virāḍ annādyaṃ śriyo virājo 'nnādyasyopāptyai
14.25.5	mahaś cit tvam indra yata etāṃs tvaṃ rājendra ye ca devā ity akṣaravairāje nividdhāne tad etasyāhno rūpam
14.26.1	indro ha svārājyakāmas tapas taptvaitaṃ yajñakratum apaśyat svarājam / teneṣṭvā svārājyam āpnot / tena svārājyakāmo yajeta
14.26.2	saptadaśau pūrvau pavamānau trivṛntītarāni
14.26.3	tāś catasraḥ stotriyā virājam atiyanti
14.26.4	tābhiḥ svārājyam āpnoti
14.26.5	akṣaravairāje ca
14.27.1	uśanā ha kāvyo 'surāṇāṃ purohita āsa / sa ha devānām annam aśitvā paridadre / sa haikṣata / kathaṃ nu tena yajñakratunā yajeyaṃ yeneṣṭvā pāpmānam apahanyām iti / sa etam uśanastomaṃ yajñakratum apaśyat / teneṣṭvā pāpmānam apāhata / tena pāpmānam apajighāṃsamāno yajeta
14.27.2	udaravyādhitaś ca
14.27.3	trivṛt prātaḥsavanam
14.27.4	brahma vai trivṛt
14.27.5	trivṛtaiva tad brahmaṇā purastāt pāpmānam apāhata
14.27.6	sadaśo mādhyandinaḥ
14.27.7	sā virāṭ
14.27.8	virājaiva tan madhyataḥ pāpmānam apāhata
14.27.9	trivṛt tṛtīyasavanam
14.27.10	brahma vai trivṛt
14.27.11	trivṛtaiva tad brahmaṇā upariṣṭāt pāpmānam apāhata
14.27.12	tryaryamā dyaur na ya indreti nividdhāne
14.27.13	uśanā yat sahasrair ayātaṃ varivasyann uśane kāvyāyety uśanavatī tad etasyāhno rūpam
14.28.1	sa haikṣata / pāpmānam apahatya kathaṃ nu tena yajñakratunā yajeyaṃ yeneṣṭvānnādyam āpnuyām iti / sa etam uttaram uśanastomaṃ yajñakratum apaśyat / teneṣṭvānnādyam āpnoti / tenānnādyakāmo yajeta
14.28.2	trivṛt prātaḥsavanam
14.28.3	brahma vai trivṛt
14.28.4	sadaśo mādhyandinaḥ
14.28.5	sā virāḍ annādyam
14.28.6	trivṛt tṛtīyasavanam
14.28.7	brahma vai trivṛt
14.28.8	trivṛtaiva tad brahmaṇobhayato 'nnādyaṃ parigṛhyātmann adadhata
14.28.9	tatho evaitad yajamānas trivṛtaiva tad brahmaṇobhayato 'nnādyaṃ parigṛhyātman dhatte
14.28.10	uśanavatī ca
14.28.11	vividhaś caivaṃstomo 'nnādyakāmasya
14.28.12	akṣaravairāje ca
14.28.13	sahasraṃ śatāśvaṃ dakṣiṇā
14.29.1	indrāgnī vai deveṣv ahaṃśreyase vivade 'yātām / te devā ūcuḥ / yadi vā imāv evaṃ vivadiṣyete 'bhi no 'surā bhaviṣyanti / upa taṃ yajñakratuṃ jānīma yenainau saṃśamayemahīti / ta etaṃ yajñakratum apaśyann indrāgnyoḥ kulāyam / tenainau samaśamayan
14.29.2	tena brāhmaṇaś ca kṣatriyaś ca saṃyajeyātāṃ yaṃ purodhāsyamānaḥ syāt
14.29.3	brahmakṣatre eva tattanvau saṃsṛjete
14.29.4	trivṛt pañcadaśau stomau
14.29.5	agnir vai trivṛd indraḥ pañcadaśaḥ
14.29.6	indrāgnī eva tattanvau samasṛjatām
14.29.7	tiṣṭhā harī tam u ṣṭuhīti nividdhāne
14.29.8	agneḥ piba jihvayā somam indrāgnir na śuṣkaṃ vanam indra hetir ity aindre agnimatī tad etasyāhno rūpam
14.30.1	mitrāvaruṇayor vai vairājyam anyatara aicchat svārājyam anyataraḥ / tāv etaṃ yajñakratum apaśyatāṃ virāṭsvarājam / teneṣṭvā vairājyam anyatara āpnot svārājyam anyataraḥ
14.30.2	akṣaravairāje ca
14.31.1	jyeṣṭhastomaḥ kaniṣṭhakulīnasya jyaiṣṭhyaṃ kāmayamānasya
14.31.2	saptadaśo bahiṣpavamānaḥ
14.31.3	eṣa vai stomānāṃ jyeṣṭhaḥ
14.31.4	tam eva tad yajñamukhe yunakti
14.31.5	janiṣṭhā ugraḥ sahase turāya pra vaḥ satāṃ jyeṣṭhatamāya suṣṭutim iti jyeṣṭhābhivyāhāre nividdhāne tad etasyāhno rūpam
14.32.1	devāsurāḥ samayanta / te devā bṛhaspatiṃ purohitam upādhāvan / upa taṃ yajñakratuṃ jānīhi yeneṣṭvāsurā nānvaveyur iti / sa etaṃ durāśaṃ yajñakratum apaśyat / teneṣṭvāsurā nānvavāyan / tato vai devā abhavan parāsurāḥ / bhavaty ātmanā parāsya dveṣyo ya evaṃ veda
14.32.2	aparapakṣe saurīṣṭiḥ pūrvāhṇe
14.32.3	cāndramasī sāyam
14.32.4	vidhuṃ dadrāṇaṃ navoṇavaḥ
14.32.5	sauvarṇaḥ śatavalo dakṣiṇā pūrvasyām
14.32.6	rājata uttarasyām
14.32.7	bhāradvājaṃ pṛṣṭham
14.32.8	tathā sūkte
14.32.9	stotrestotre stute triṃśataṃtriṃśataṃ śatavalān dadāti
14.32.10	yāvad vā yajamāno hiraṇyasyecchet
14.33.1	indro hāpacitikāmas tapas taptvaitaṃ yajñakratum apaśyad apacitim / teneṣṭvāpacitim āpnot / tenāpacitikāmo yajeta
14.33.2	caturviṃśau pūrvau pavamānau
14.33.3	trivṛt pañcadaśāny ājyāni
14.33.4	saptadaśaikaviṃśāni pṛṣṭhāni
14.33.5	triṇava ārbhavaḥ pavamānaḥ
14.33.6	ekaviṃśam agniṣṭomasāma
14.33.7	tasya gāyatrīm abhi prātaḥsavanaṃ saṃtiṣṭhate
14.33.8	gāyatrac chandaso vasavaḥ / tenendro vasuṣv apacitim āśnuta
14.33.9	gāyatrac chandaso brāhmaṇāḥ / tenāyaṃ brāhmaṇeṣv apacitim aśnute
14.33.10	triṣṭubhaṃ mādhyandinaṃ savanam
14.33.11	triṣṭup chandaso rudrāḥ / tenendro rudreṣv apacitim āśnuta
14.33.12	triṣṭup chandasaḥ kṣatriyāḥ / tenāyaṃ kṣatriyeṣv apacitim aśnute
14.33.13	jagatīṃ tṛtīyasavanam
14.33.14	jagac chandasa ādityāḥ / tenendra ādityeṣv apacitim āśnuta
14.33.15	jagac chandaso viśaḥ / tenāyaṃ vikṣv apacitim aśnute
14.33.16	vācānvāha vācā śaṃsati vācā yajati
14.33.17	vāg anuṣṭup
14.33.18	anuṣṭup chandaso viśve devāḥ / tenendro viśveṣu deveṣv apacitim āśnuta
14.33.19	anuṣṭup chandasaḥ śūdrāḥ / tenāyaṃ śūdreṣv apacitim aśnute
14.33.20	aśvarathaḥ khāḍgakavaco vaiyāghraparicchada ārkṣopāsaṅgo dvaipadhanvadhiḥ śyāvāśvo dakṣiṇā
14.33.21	apacitimatā rūpeṇāpacitim āpnavānīti
14.33.22	indra somaṃ somapata indraṃ staveti nividdhāne indrābhivyāhāre / tad etasyāhno rūpam
14.34.1	sūryo ha tviṣikāmas tapas taptvaitaṃ yajñakratum apaśyat tviṣim / teneṣṭvā tviṣim āpnot / tena tviṣikāmo yajeta
14.34.2	aśvarathaḥ kāṃsyakavacaḥ śvetāśvo dakṣiṇā
14.34.3	tviṣimatā rūpeṇa tviṣim āpnavānīti
14.34.4	sūryābhivyāhāre nividdhāne / tad etasyāhno rūpam
14.35.1	varuṇo ha vṛṣṭikāmas tapas taptvaitaṃ yajñakratum apaśyad vṛṣṭim / teneṣṭvā vṛṣṭim āpnot / tena vṛṣṭikāmo yajeta
14.35.2	ud vāṃ cakṣur varuṇa supratīkam indrāvaruṇā yuvam adhvarāya na itīndrāvaruṇābhivyāhāre nividdhāne / tad etasyāhno rūpam
14.36.1	bhānumatī ha tejaskāmas tapas taptvaitaṃ yajñakratum apaśyad ādityam / teneṣṭvā teja āpnot / tena tejaskāmo yajeta
14.36.2	yaṃ vai sūryaṃ svarbhānuḥ svarbhānor adha yad ity ādityābhivyāhāre nividdhāne / tad etasyāhno rūpam
14.37.1	indrāviṣṇur ha svargakāmas tapas taptvaitaṃ yajñakratum apaśyat svargam / teneṣṭvā svargam āpnot / tena svargakāmo yajeta
14.37.2	indrābhivyāhāre nividdhāne / tad etasyāhno rūpam
14.38.1	devāsurāḥ samayatanta / te devā bṛhaspatiṃ purohitam upādhāvan / upa tau yajñakratū jānīhi yābhyām iṣṭvāsurān vinuttyābhibhavemahīti / sa etau yajñakratū apaśyad vinutty abhibhūtī / tān vinuttinā vinuttyābhibhūtinābhyabhavan
14.38.2	tasya vinutteḥ ṣaḍ ūrdhvāḥ pṛṣṭhyastomāḥ ṣaḍ āvṛttā viṣvañcaḥ stomāḥ
14.38.3	viṣvañco vai bhūtvā vinudantīti
14.38.4	tad vinutte rūpam
14.38.5	athābhibhūteḥ ṣaḍ ūrdhvāḥ pṛṣṭhyastomāḥ ṣaḍ āvṛttāḥ saṃyañcaḥ stomāḥ
14.38.6	saṃyañco vai bhūtvā abhibhavantīti
14.38.7	tad abhibhūte rūpam
14.38.8	yad viśvajito bṛhatpṛṣṭhasya tad enayoḥ śastram
14.39.1	rāśimarāyāv annādyakāmasya
14.39.2	uttamau chandomau ṣamūḍhāt
14.39.3	strīṇāṃ gavāṃ sahasraṃ dakṣiṇe dadāti
14.39.4	puṃsām uttare
14.39.5	tantraṃ dīkṣopasadaḥ
14.39.6	tathodayanīyā
14.39.7	yamāv anūcīnagarbhau vā saṃyajeyātām
14.39.8	vighanaḥ pāpmānaṃ dviṣataś cāpajighāṃsamānasya
14.39.9	kayāśubhīyatadidāsīye vā nividdhāne
14.39.10	bhrātṛvyaṃ dviṣataś cāpajighāṃsamānasya
14.40.1	ādityāś ca ha vā aṅgirasaś cāspardhanta / vayaṃ pūrve svargaṃ lokam eṣyāma ity ādityā vayam ity aṅgirasaḥ / te 'ṅgirasa ādityebhyaḥ procuḥ / śvaḥ sutyā no yājayata na iti / teṣāṃ hāgnir dūta āsa / ta ādityā ūcuḥ / yadi vā ete pūrve yakṣyanty ete pūrve svargaṃ lokaṃ gamiṣyanti / abhi no 'surā bhaviṣyanti / upa taṃ yajñakratuṃ jānīma yena vayaṃ pūrve yajemahīti / ta etaṃ sādyaḥkraṃ yajñakratum apaśyan / teneṣṭvā pūrve svargaṃ lokam āyan / tena svargakāmo yajeta
14.40.2	trivṛt stomaḥ
14.40.3	rathantaraṃ pṛṣṭham
14.40.4	tṛca kḷptaṃ śastram
14.40.5	agniṣṭomo yajñaḥ
14.40.6	yavor varā vediḥ
14.40.7	yava khala uttaravediḥ
14.40.8	lāṅgaleṣā yūpaḥ
14.40.9	yavakalāpiś caṣālam
14.40.10	ījānasya kulād vasatīvaryaḥ
14.40.11	dṛtiṣu dadhi vanīvāhyante
14.40.12	tato yat sarpir udaiti tena pracaranti
14.40.13	aśvarathaḥ somapravākaḥ
14.40.14	yojane 'ntataḥ
14.40.15	aśvo dakṣiṇā
14.40.16	pūrvāhṇe dīkṣaṇīyā
14.40.17	abhyagraṃ karmāṇi vartante
14.40.18	arthaluptaḥ pravargyaḥ
14.40.19	tisraḥ parācīr upasadaḥ
14.40.20	puroḍāśo 'gnīṣomīyaḥ
14.40.21	savanīyakāle samānatantrāḥ paśavaḥ
14.40.22	āśvinī vaśānūbandhyāyāḥ sthāne
14.40.23	maitrāvaruṇyā vā payasyayā yajeta
14.40.24	atho pūrvakrāntam anvaicchan
14.41.1	eṣaivottarasya vidhā
14.41.2	stomā evānyathā
14.41.3	aṣṭādaśāḥ pavamānās trivṛntītarāṇi
14.41.4	sa eṣa ukthyaḥ pratyāhṛtaḥ
14.41.5	yo 'giṣṭome kāmo ya ukthye tayor ubhayor āptyai
14.41.6	godhūmorvarā
14.41.7	go dhūmakhalaḥ
14.41.8	godhūmakalāpiś caṣālam
14.41.9	kumbhyā āpo vasatīvaryaḥ
14.41.10	aśvaḥ somapravākaḥ
14.41.11	traipade 'ntataḥ
14.41.12	vaḍavā dakṣiṇā
14.42.1	eṣaivottarasya vidhā
14.42.2	stomā evānyathā
14.42.3	caturviṃśāḥ pavamānās trivṛntītarāṇi
14.42.4	sa eṣa vājapeyaḥ pratyāhṛtaḥ
14.42.5	yaḥ ṣoḍaśinikāmo yo vājapeye tayor ubhayor āptyai
14.42.6	yady asya dviṣan bhrātṛvyo 'nukriyā yajeta parikriyā yajeta / yadi parikriyotkriyā
14.42.7	ekatrikatrikaikābhyāṃ brahmavarcasakāmo yajeta
14.42.8	ekasyāṃ tisṛṣv iti prathamasya stotrāṇi bhavanti
14.42.9	tisṛṣv ekasyām ity uttarasya
14.42.10	tāś caturviṃśatiḥ stotriyāḥ
14.42.11	caturviṃśatyakṣarā gāyatrī
14.42.12	tejo brahmavarcasaṃ gāyatrī
14.42.13	tad ābhyāṃ tejo brahmavarcasam āpnoti
14.42.14	tṛcakḷptaśastrau
14.42.15	abhijid abhijigīṣataḥ
14.42.16	viśvajid viśvaṃ jigīṣataḥ
14.42.17	trisaṃsthau ca tau
14.42.18	agniṣṭomau bhūtvānyonyasmin pratyatiṣṭhatām
14.42.19	ukthyau bhūtvānyonyasmin
14.42.20	atirātrau bhūtvānyonyasmin
14.43.1	indro vai nṝñ jigīṣaṃs tapas taptvaitaṃ yajñakratum apaśyan nṛjitam / teneṣṭvā nṝn ajayat / tena nṝñ jigīṣan yajeta
14.44.1	indro vai pṛtanājaṃ jigīṣaṃs tapas taptvaitaṃ yajñakratum apaśyat pṛtanājitam / teneṣṭvā pṛtanājam ajayat / tena pṛtanājaṃ jigīṣan yajeta
14.45.1	indro vai satrājaṃ jigīṣaṃs tapas taptvaitaṃ yajñakratum apaśyat satrājitam / teneṣṭvā satrājam ajayat / tena satrājaṃ jigīṣan yajeta
14.45.2	prathamāt tryahān madhyandineṣu nividdhānāni
14.46.1	indro vai dhanaṃ jigīṣaṃs tapas taptvaitaṃ yajñakratum apaśyad dhanajitam / teneṣṭvā dhanam ajayat / tena dhanaṃ jigīṣan yajeta
14.46.2	caturviṃśam ahaḥ
14.47.1	indro vai svar jigīṣaṃs tapas taptvaitaṃ yajñakratum apaśyat svar jitam / teneṣṭvā svar ajayat / tena svar jigīṣan yajeta
14.47.2	utsannayajña iva vā eṣa yat svarjit
14.48.1	indro vai sarvaṃ jigīṣaṃs tapas taptvaitaṃ yajñakratum apaśyat sarvajitam / teneṣṭvā sarvam ajayat / tenasarvaṃ jigīṣan yajeta
14.48.2	mahāvratīyam ahaḥ
14.49.1	indro vai sarvam ujjigīṣaṃs tapas taptvaitaṃ yajñakratum apaśyad ujjitam / teneṣṭvā sarvam udajayat / tena sarvam ujjigīṣan yajeta
14.49.2	janiṣṭhā ugraḥ sahase turāya tam u ṣṭuhi yo 'bhibhūty ojā iti nividdhāne
14.49.3	dhāntāt prapitvād udaranta garbhā uttūrvayāṇaṃ dhṛṣatā ninetha ity udvatī tad etasyāhno rūpam
14.50.1	indro vai triśīrṣāṇaṃ tvāṣṭram ahanat / arunmukhān yatīn sālāvṛkebhyaḥ prāyacchat / taṃ sarvāṇi bhūtāny abhyākrośan / sa devebhyaḥ pārśvata iva cacāra / te devā ūcuḥ / yadi vā ayam evaṃ cariṣyaty abhi no 'surā bhaviṣyanti / upa taṃ yajñakratuṃ jānīma yenainam upāhvayemahīti / ta etam upahavyaṃ yajñakratum apaśyan / tenainam upāhvayanta / tenāvaruddho rājā yajeta rāṣṭram avajigīṣan / aha vaiva gacchati
14.50.2	imā u tvā purutamasya kāror havyaṃ vīra havyā havante ya eka iddhavyaś carṣaṇīnām iti hūtavatī nividdhāne / tad etasyāhno rūpam
14.51.1	tam abhy evākrośann anahar jātatayā vaitat pāpyā vālakṣmyā / so 'gnaye sarvāṇi savanāni prāyacchat / tasyāgniḥ sarvām anahar jātatāṃ sarvāṃ pāpīm alakṣṇīṃ niradahat / sa yo 'nahar jātaḥ syād yaṃ vā pāpī vāg abhivadet so 'gniṣṭutā yajeta / tasyāgniḥ sarvām anahar jātatāṃ sarvāṃ pāpīm alakṣmīṃ nirdahati ya evaṃ veda ya u cainena yajate
14.51.2	trivṛtstomena triṣṭomena vā brahmavarcasakāmaḥ
14.51.3	catuṣṭomena pratiṣṭhākāmaḥ
14.51.4	prātar anuvākaprabhṛti hāriyojanāntaṃ sarvam āgneyam
14.51.5	yathārtham ūhaḥ
14.51.6	vacanāt pratyāmnāyaḥ
14.51.7	agniṃ manye pitaram iti pratipat prātaranuvākasya
14.51.8	liṅgepsur uttarayoḥ kratvor agniśabdaṃ kurvīta
14.51.9	pra devatrety uddhṛtya somasya meti caturdaśa
14.51.10	tam oṣadhīr ity avanīyamānāsu
14.51.11	aurvabhṛguvad iti tisro 'mbaya ity uddhṛtya
14.51.12	upaprayantas trīṇi śateti prathame uttamā cāgnimanthanīyānām
14.51.13	agne juṣasva no havir iti prathamā caturthī pañcamī ca savanīyānām
14.51.14	dūtaṃ vo viśvavedasam iti dvidevatyānām
14.52.1	agnim īḍe purohitam ity unnīyamānebhyaḥ
14.52.2	agniṃ dūtam iti sapta prasthitānām
14.52.3	uttarāś carasro 'cchāvākasūktasya sthāne
14.52.4	agne diva iti yājyājyasya
14.52.5	upa tvā jāmaya aibhir agne kas te jāmir na yor upabdir agnir vṛtrāṇy agne sutasyāgne dhṛtavratāyeti praugatṛcāni
14.52.6	agne viśvebhir agnibhir iti yajati
14.52.7	kas te jāmiḥ kayā te agne aṅgira iti stotriyānurūpau maitrāvaruṇasya
14.52.8	viparyastau tu mādhyandine
14.52.9	agnir vṛtrāṇīti brāhmaṇācchaṃsinaḥ
14.52.10	agnir mūrdhety acchāvākasya
14.52.11	arcantas tveti maitrāvaruṇasya
14.52.12	uttaraṃ brāhmaṇācchaṃsinaḥ
14.52.13	agne dhṛtavratāyeti ṣaḍacchāvākasya
14.52.14	uttamābhir yajanti
14.53.1	agniṃ vo devam ity unnīyamānebhyaḥ
14.53.2	pra vaḥ śukrāyeti sapta prasthitānām
14.53.3	uttare marutvatīyagrahasya
14.53.4	viśoviśo vas tvam agne yajñānām iti pratipad anucarau marutvatīyasya
14.53.5	agna ā yāhy agnibhiḥ pra vo yahvam iti pragāthau
14.53.6	agniṃ na mā mathitaṃ tvam agne prathamo aṅgirā ṛṣir ity ekapātinīnām
14.53.7	agne sa kṣeṣad iti nividdhānam
14.53.8	uttamā yājyā
14.54.1	pāhi no agna ekayā pahi no agne rakṣasa iti stotriyānurūpau pragāthau niṣkevalyasya
14.54.2	pra te agne haviṣmatīm iti dhāyyā
14.54.3	enā vo agnim iti pragāthaḥ
14.54.4	yathā hotar iti nividdhānam
14.54.5	agniṃ nara iti yājyā
14.55.1	agnimagniṃ vo adhrigum agne jaritar iti stotriyānurūpau pragāthau brāhmaṇācchaṃsinaḥ
14.55.2	acchā naḥ śīraśociṣam ity acchāvākasya
14.55.3	agne vivasvat tvam agne gṛhapatis tvam it saprathā ity anupūrvaṃ pragāthāḥ
14.55.4	yajasva hotar iti ca sūktāni
14.55.5	uttamābhir yajanti
14.56.1	aganma mahety ādityagrahasya puronuvākyottarā yājyā
14.56.2	ūrdhvam ū ṣu ṇo adhvarasya hotar iti navonnīyamānebhyaḥ
14.56.3	uttare hāriyojanasya
14.56.4	tvām agna ṛtāyava iti sapta prasthitānām
14.56.5	eti pra hoteti sāvitragrahasya puronuvākyottarā yājyā
14.56.6	iyaṃ te navyasy aśvaṃ na tveti pratipad anucarau vaiśvadevasya
14.56.7	tvam agne draviṇodā iti tisraḥ sāvitrasya
14.56.8	ārbhavasyottarās tisraḥ
14.56.9	catasro dyāvāpṛthivīyasya
14.56.10	ṣaḍādito vaiśvadevasya
14.56.11	abodhi jāra iti vāyavyāyāḥ
14.56.12	juṣasva saprathastamam iti surūpakṛtnoḥ
14.56.13	samiddho agnir divīti tisra ekapātinīnām
14.56.14	tad adya vāca iti pañcajanīyāyāḥ
14.56.15	yajñena vardhateti yājyā
14.57.1	abhi pravanteti ghṛtasya
14.57.2	uttarā saumyasya
14.57.3	ā vo rājānam iti raudryāḥ
14.57.4	vasuṃ na citramahasam iti mārutasya
14.57.5	ā no yajñaṃ diviṣpṛśam ā no vāyav ity agniṣṭomasāṃnaḥ stotriyānurūpau pragāthau
14.57.6	nityau vā
14.57.7	apsv agna ity āpohiṣṭhīyānām
14.57.8	taṃ devā budhna iti vaiśvadevyāḥ
14.57.9	imam ū ṣu vo atithim uṣar budham iti catasro devānāṃ patnīnāṃ rākāyāś ca
14.57.10	huve vaḥ sudyotmānam iti tisro 'kṣarapaṅktīnām
14.57.11	trimūrdhānam iti tisraḥ paitrīṇām
14.57.12	kathā te agne śucayanta āyor iti tisro yāmīnām
14.57.13	mathīd yad īm iti tisraḥ svāduṣkilīyānām
14.57.14	uttarayor uttare
14.57.15	evāgnir gotamebhir iti paridhānīyā
14.57.16	graheṣv avikṛteṣu tiṣṭhā harī tam u ṣṭuhīti nividdhāne
14.57.17	anaḍvān hiraṇyaṃ vā dakṣiṇā
14.57.18	etad dhy āgneyaṃ rūpam
14.57.19	utthāya cāgniṣṭomaḥ
14.57.20	ā ha vā eṣa sarvābhyo devatābhyo vṛścyate yo 'gniṣṭutā yajate
14.58.1	indro ha balakāmas tapas taptvaitaṃ yajñakratum apaśyad indrastutam / teneṣṭvā balam āpnoti / tena balakāmo yajeta
14.58.2	indrābhivyāhāre nividdhāne tad etasyāhno rūpam
14.59.1	sūryo ha tejaskāmas tapas taptvaitaṃ yajñakratum apaśyat sūryastutam / teneṣṭvā teja āpnot / tena tejaskāmo yajeta
14.59.2	sūryābhivyāhāre nividdhāne tad etasyāhno rūpam
14.60.1	viśve ha devāḥ prajātikāmās tapas taptvaitaṃ yajñakratum apaśyan vaiśvadevastutam / teneṣṭvā prājāyanta / tena prajātikāmo yajeta
14.60.2	imā u tvā purutamasya vṛṣā mada indra iti nividdhāne
14.60.3	protaye varuṇaṃ mitram indraṃ mitro no 'tra varuṇaś ca pūṣeti vaiśvadevābhivyāhāre tad etasyāhno rūpam
14.61.1	gotamo ha brahmavarcasakāmas tapas taptvaitaṃ yajñakratum apaśyad gotamasya caturuttarastomam / teneṣṭvā brahmavarcasam āpnot / tena brahmavarcasakāmo yajeta
14.61.2	catasṛṣu bahiṣpavamānaḥ
14.61.3	aṣṭāsvaṣṭāsv ājyāni
14.61.4	dvādaśasu mādhyandinaḥ pavamānaḥ
14.61.5	ṣoḍaśasuṣoḍaśasu pṛṣṭhāni
14.61.6	viṃśatyām ārbhavaḥ pavamānaḥ
14.61.7	caturviṃśam agniṣṭomasāma
14.61.8	sāmāntarukthyaḥ
14.62.1	pañcaśāradīyaḥ
14.62.2	maruto ha agre 'napisomapīthā āsuḥ / te yatrendraṃ marutaḥ pupuvus tad enān indraḥ somapīthe 'nvābheje / sa yo 'napisoma pīthaḥ syād yo vā marutāṃ salokatāṃ sāyujyam īpseta so 'nena yajeta
14.62.3	pañcokṣāṇaḥ pañca śarado marudbhyaḥ prokṣitāś caranti / te savanīyasyopālambhyāḥ
14.63.1	ṛṣistomāḥ
14.63.2	gotamo ha brahmavarcasakāmas tapas taptvaitaṃ yajñakratum apaśyat / teneṣṭvā brahmavarcasam āpnot / tena brahmavarcasakāmo yajeta
14.64.1	bharadvājo ha balakāmas tapas taptvaitaṃ yajñakratum apaśyat / teneṣṭvā balam āpnot / tena balakāmo yajeta
14.65.1	atrir ha prājātikāmas tapas taptvaitaṃ yajñakratum apaśyat / teneṣṭvā prājāyata / tena prajātikāmo yajeta
14.66.1	vasiṣṭho hānnādyakāmas tapas taptvaitaṃ yajñakratum apaśyat / teneṣṭvā annādyam āpnot / tenānnādyakāmo yajeta
14.67.1	jamadagnir ha paśukāmas tapas taptvaitaṃ yajñakratum apaśyat / teneṣṭvā paśūn āpnot / tena paśukāmo yajeta
14.68.1	prajāpatir ha prajātikāmas tapas taptvaitaṃ yajñakratum apaśyat / teneṣṭvā prājāyata / tena prajātikāmo yajeta
14.68.2	pṛṣṭhyāhāny anupūrvam
14.69.1	vrātyastomāḥ
14.69.2	vasavo ha svargakāmās tapas taptvaitān yajñakratūn apaśyan vrātyastomān / tair iṣṭvā svargam āpuḥ / taiḥ svargakāmo yajeta
14.70.1	mitrā varuṇayor aśvinor vasūnāṃ marutāṃ viśveṣāṃ devānām
14.70.2	samūḍhāt pṛṣṭhyāc chastram
14.71.1	utkrāntir atirātraḥ
14.71.2	indrāviṣṇū vai svargakāmau tapas taptvaitaṃ yajñakratum apaśyatām utkrāntim / teneṣṭvā svargaṃ lokam udākrāmatām / tena svargakāmo yajeta
14.71.3	imā u tvā purutamasya dyaur na ya indreti nividdhāne
14.71.4	pra pūṣaṇaṃ viṣṇum agniṃ purandhiṃ han nṛjīṣin viṣṇunā sacāna iti viṣṇunyaṅge tad etasyāhno rūpam
14.72.1	mitrāvaruṇayor aśvinor vasūnāṃ marutāṃ sādhyānām āpyānāṃ viśvasṛjāṃ bhūtakṛtāṃ jyeṣṭhānāṃ madhyamānāṃ kaniṣṭhānāṃ ca
14.72.2	caturdaśaḥ stomaḥ
14.72.3	vipṛthuḥ sapratodaḥ seṣudhanvā dakṣiṇā
14.72.4	eteṣāṃ devagaṇānāṃ samūḍhād daśarātrāc chastram
14.73.1	vrātyastomānām
14.73.2	navānāṃ nākasadāṃ ca
14.73.3	caṣālamukhatarasapuroḍāśoraniṣṭusavabrahmasavakṣatrasavabhūmisavauṣadhisavaudanasavavanaspatisavānāṃ ca
14.74.1	prajāpatir ha parameṣṭhī pratiṣṭhākāmas tapas taptvaitaṃ yajñakratum apaśyad daśamam ahaḥ / teneṣṭvā pratyatiṣṭhata / tena pratiṣṭhākāmo yajeta
14.75.1	
14.75.2	ṛtavo ha svargakāmās tapas taptvaitān yajñakratūn apaśyan ṣaṭ / tair iṣṭvā svargam āpuḥ / taiḥ svargakāmo yajeta
14.76.1	māsastomāḥ
14.76.2	māsā hānnādyakāmās tapas taptvaitān yajñakratūn apaśyan dvādaśa / tair iṣṭvānnādyam āpuḥ / tair annādyakāmo yajeta
14.77.1	ardhamāsastomāḥ
14.77.2	ardhamāsā hānnādyakāmās tapas taptvaitān yajñakratūn apaśyamś caturviṃśatim / tair iṣṭvānnādyam āpuḥ / tair annādyakāmo yajeta
14.78.1	nakṣatrastomāḥ
14.78.2	nakṣatrāṇi ha tejaskāmāni tapas taptvaitān yajñakratūn apaśyan saptaviṃśatim / tair iṣṭvā teja āpuḥ / tais tejaskāmo yajeta
14.79.1	ahorātrastomāḥ
14.79.2	ahorātrā hānnādyakāmās tapas taptvaitān yajñakratūn apaśyan saptaviṃśati śatāni / tair iṣṭvā annādyam āpuḥ / tair annādyakāmo yajeta
14.80.1	muhūrtastomāḥ
14.80.2	muhūrtā hānnādyakāmās tapas taptvaitān yajñakratūn apaśyan daśasahasrāṇy aṣṭau ca śatāni / tair iṣṭvānnādyam āpuḥ / tair annādyakāmo yajeta
14.81.1	nimeṣastomāḥ
14.81.2	nimeṣā hākṣitikāmās tapas taptvaitān yajñakratūn apaśyan daśāyutāny aṣṭau ca sahasrāṇi / tair iṣṭvākṣitim āpuḥ / tair akṣitikāmo yajeta
14.82.1	dhvaṃsistomāḥ
14.82.2	dhvaṃsayo hānantakāmās tapas taptvaitān yajñakratūn apaśyan daśa prayutāny aṣṭau cāyutāni / tair iṣṭvānantam āpuḥ / tair anantakāmo yajeta
14.83.1	diśāṃ stomāḥ
14.83.2	diśo hānantakāmās tapas taptvaitān yajñakratūn apaśyamś caturaḥ / tair iṣṭvā anantam āpuḥ / tair anantakāmo yajeta
14.84.1	avāntaradiśāṃ stomāḥ
14.84.2	avāntaradiśo hānantakāmās tapas taptvaitān yajñakratūn apśyamś caturaḥ / tair iṣṭvānantam āpuḥ / tair anantakāmo yajeta
14.84.3	ta ete bṛhadrathantarapṛṣṭhāḥ syuḥ
14.84.4	aikāhikaśastrāḥ
14.84.5	kayāśubhīyatadidāsīye vā nividdhāne
14.84.6	dikṣu diśāṃ stomā avāntaradikṣv avāntaradiśām avāntaradiśām
15.1.1	śaradi vājapeyaḥ
15.1.2	annādyakāmasya
15.1.3	vājena yakṣyamāṇaḥ purastāt saṃvatsaraṃ peyair yajñakratubhir yajate
15.1.4	pānaṃ vai peyāḥ / annaṃ vājaḥ
15.1.5	pānaṃ vai pūrvam athānnam
15.1.6	tayor ubhayor āptyai
15.1.7	dvādaśāgniṣṭomāḥ
15.1.8	gotamasya vā caturuttarastomo vyatyāsaṃ prākṛtena
15.1.9	apariyajñam eke
15.1.10	indro haitena yajñakratuneṣṭvā bṛhaspatiś cānnādyam āpatuḥ
15.1.11	tenānnādyakāmo yajeta
15.1.12	atho haitena vājo laukya iṣṭvā sarvān kāmān āpa
15.1.13	atho haitena dīkṣās tisra upasadaḥ sutyaṃ saptadaśam ahaḥ
15.1.14	saptadaśo vai prajāpatir vājapeyaḥ
15.1.15	tad enaṃ svena rūpeṇa samardhayati
15.1.16	caturaśro godhūmacaṣālo bailvo yūpaḥ saptadaśāratniḥ
15.1.17	saptadaśo vai prajāpatir vājapeyaḥ
15.1.18	tad enaṃ svena rūpeṇa samardhayati
15.1.19	saptadaśāgnīṣomīyāḥ
15.1.20	teṣāṃ samānaṃ caraṇam
15.1.21	ā ya aindrāgna aindro vṛṣṇiḥ / sārasvatī meṣī / marudbhya ujjeṣebhyo vaśā pṛśniḥ pañcamī kratupaśūnām
15.1.22	saptadaśa prājāpatyāḥ śyāmās tūparā lapsudina upālambhyāḥ
15.1.23	savanīyānāṃ tantraṃ paryagnikaraṇāntam
15.1.24	brahmasāṃnālabhyante
15.1.25	ādhrigur āvarteta stokyāś ca
15.1.26	prāsmā agniṃ bharatovadhyagoham iti tantram uttamaḥ prayājaḥ parivāpyau ca
15.1.27	ūrdhvaṃ pradānaṃ hāriyojanāt
15.1.28	vanaspatiprabhṛtīny aṅgāny utkṛṣyeran
15.1.29	iṣṭeṣu vā anuyājeṣu
15.1.30	svakālā vā
15.1.31	saptadaśa stomaḥ
15.1.32	vairājam ājyam
15.1.33	ghṛtastomīyaṃ vā
15.1.34	mādhucchandasaḥ praugaḥ
15.1.35	annaṃ vai virāṭ / ghṛtam annam
15.1.36	raso mādhucchandasaḥ praugaḥ
15.1.37	annena tad rasaṃ dadhāti
15.1.38	aikāhikaṃ vā
15.1.39	pratiṣṭhā vā ekāhaḥ
15.1.40	pratiṣṭhityā eva
15.2.1	trikadrukeṣu mahiṣo yavāśiraṃ tuviśuṣma ity aticchandasā marutvatīyaṃ pratipadyate
15.2.2	prajāpatyaṃ vai chando 'ticchandāḥ
15.2.3	prajāpatir vājapeyaḥ
15.2.4	tad enaṃ svena rūpeṇa samardhayati
15.2.5	ā tvā rathaṃ yathotaya ity eva pratipadyeta
15.2.6	prājāpatyaṃ vai chando 'nuṣṭup
15.2.7	prajāpatir vājapeyaḥ
15.2.8	tad enaṃ svena rūpeṇa samardhayati
15.2.9	kayā śubhā savayasaḥ sanīḍā iti marutvatīyam / kadvat kayāśubhīyam
15.2.10	ko vai prajāpatir vājapeyaḥ
15.2.11	tad enaṃ svena rūpeṇa samardhayati
15.2.12	bārhaspatyo naivāraḥ saptadaśaśarāvaḥ
15.2.13	saptadaśo vai prajāpatir vājapeyaḥ
15.2.14	tad enaṃ svena rūpeṇa samardhayati
15.2.15	so 'ntareṇa niṣkevalyamarutvatīye / bṛhaspatisave ca
15.2.16	tatrābhiṣicyate prāk sviṣṭakṛtaḥ
15.2.17	tasya pradānaṃ sviṣṭakṛd iḍaṃ ca
15.2.18	tad id āsa bhuvaneṣu jyeṣṭham iti niṣkevalyam
15.2.19	yajño vai bhuvaneṣu jyeṣṭhaḥ
15.2.20	yajña u vai prajāpatir vājapeyaḥ
15.2.21	tad enaṃ svena rūpeṇa samardhayati
15.2.22	anucaraprabhṛti ṣaṣṭhāt tṛtīyasavanam
15.2.23	prājāpatyaṃ vai ṣaṣṭham ahaḥ
15.2.24	prajāpatir vājapeyaḥ
15.2.25	tad enaṃ svena rūpeṇa samardhayati
15.2.26	viṣuvato vā
15.2.27	roho vai viṣuvān
15.2.28	roho vājapeyaḥ
15.2.29	tad enaṃ svena rūpeṇa samardhayati
15.2.30	aikāhikaṃ vā
15.2.31	pratiṣṭhā vā ekāhaḥ
15.2.32	pratiṣṭhityā eva
15.3.1	tatra purastād ānobhadrīyasya madhuṇāḍyau vihared iti paiṅgyam
15.3.2	imaṃ mahe vidathyāyoṣasaḥ pūrvā ity ṛkchaḥ
15.3.3	te yadi citravatīṣv agniṣṭomasāma kuryus tvaṃ naś citra ūtyāgne vivasvad iti stotriyānurūpau pragāthau
15.3.4	ūrdhvaṃ ṣoḍaśino 'tiriktokthyam
15.3.5	pra tat te 'dya śipiviṣṭa pra tad viṣṇur iti stotriyānurūpau
15.3.6	brahma jajñānaṃ prathamaṃ purastād iti dve
15.3.7	dhītī vā ye anayan vāco agraṃ manasā vā ye 'vadann ṛtāni / tṛtīyena brahmaṇā saṃvidānās turīyeṇa manvata nāma dhenoḥ
15.3.8	venas tat paśyad iti pañca
15.3.9	ayaṃ vena iti vā
15.3.10	taṃ pratnatheti trayodaśānām uttamāṃ pariśiṣyāhūya paridhāya prajāpata iti yajati
15.3.11	uttamā mupasaṃśasya yajño babhūveti paridhāya iti yajati
15.3.12	saptadaśa gavāṃ śatāni dadāti
15.3.13	saptadaśa vāsasām
15.3.14	saptadaśa yānāni yuktāni rathān hastino niṣkān dundubhīn
15.3.15	tāni saptasatadaśāni bhavanti
15.3.16	sa āptovājapeyaḥ
15.3.17	vayasovayasaḥ saptadaśasaptadaśeti kuruvājapeyaḥ
15.4.1	vājapeyeneṣṭvā bṛhaspatisavaḥ
15.4.2	tejaskāmasya brahmavarcasakāmasya ca
15.4.3	roho vai vājapeyas tejo brahmavarcasaṃ bṛhaspatisavaḥ
15.4.4	tat tejasi brahmavarcase pratitiṣṭhati
15.4.5	trivṛt stomaḥ
15.4.6	rathantaraṃ pṛṣṭham
15.4.7	tṛcakḷptaṃ śastram
15.4.8	agniṣṭomo yajñaḥ
15.4.9	yas tastambha iti catasro 'nupūrvaṃ purastāt sūktānām ekaikāṃ niṣkevalyaprabhṛtiṣu
15.4.10	trayastriṃśad dakṣiṇā
15.4.11	anusavanam ekādaśaikādaśa
15.4.12	anūbandhyasya vapāyāṃ saṃsthitāyāṃ vaḍavāṃ brahmaṇe 'nuśiśum
15.5.1	prajāpatir ha devān sṛṣṭvā tebhya etad annapānaṃ sasṛje etān yajñān / agniṣṭomaṃ prathamam / sa enān nānvabhavat / athātyagniṣṭomam / sa enān na anvabhavat / athokthyam / sa enān na anvabhavat / atha ṣoḍaśinam / sa enān na anvabhavat / atha vājapeyam / sa enān na anvabhavat / athātirātram / sa enān na anvabhavat / athāptoryāmāṇam / sa enān anvabhavat
15.5.2	tasya trayastriṃśat stotrāṇi
15.5.3	trayastriṃśac chastrāṇi
15.5.4	trayastriṃśad ukthyāhutayaḥ
15.5.5	trayastriṃśad vai sarve devāḥ
15.5.6	tad enān stotraiḥ śastrair ukthyāhutibhir iti pratyekaṃ sarvān prīṇāti
15.5.7	tasya nava stomāḥ
15.5.8	nava pṛṣṭhāni
15.5.9	ṣaṭ saṃsthāḥ
15.5.10	parigraheṇa tāni caturviṃśatiḥ
15.5.11	caturviṃśatir vai saṃvatsarasyārdhamāsāḥ
15.5.12	saṃvatsarasyaivāptyai
15.5.13	āpto vai batāyaṃ yāmo yo devāṁś ca saṃvatsaraṃ cānubhavatīti / tasmād āptoryāmaḥ
15.6.1	chandomāḥ pavamānāḥ
15.6.2	trivṛt pañcadaśeṣaptadaśaikaviṃśe cājyāni
15.6.3	triṇavāni pṛṣṭhāni
15.6.4	trayastriṃśam agniṣṭomasāma
15.6.5	ya ājyānāṃ stomās te 'tiriktokthānām
15.6.6	etair vai prajāpatir ubhayato 'gniṣṭomastomaiḥ sarvān kāmān anubhavataḥ parigṛhyātmann adadhata
15.6.7	tatho evaitad yajamāna etair eva ubhayato 'gniṣṭomastomaiḥ sarvān kāmān ubhayataḥ parigṛhyātman dhatte
15.6.8	viśvajitaḥ sarvapṛṣṭhāt sahautraṃ prātaḥsavanam
15.7.1	kayāśubhīyaṃ cāturthāhnike caikāhikāt pūrvāṇīti marutvatīyam
15.7.2	bṛhad vairājagarbhaṃ hotuḥ pṛṣṭhaṃ bhavati rathantaraṃ vā
15.7.3	vāmadevyaṃ śākvaragarbhaṃ maitrāvaruṇasya
15.7.4	śyaitaṃ vairūpagarbhaṃ brāhmaṇācchaṃsino naudhasaṃ vā
15.7.5	kāleyaṃ raivatagarbham acchāvākasya
15.7.6	garbhaṃ pūrvaṃ śaṃsed iti haika āhur athātmānam iti
15.7.7	ātmānaṃ tv eva pūrvaṃ śaṃset
15.7.8	ātmānaṃ vā anū garbhaḥ
15.7.9	aikāhikān stotriyāñ chastvā viśvajitaḥ sarvapṛṣṭhāt stotriyāñ chaṃsanti
15.7.10	tathānurūpān
15.7.11	sāmapragāthāṃś ca
15.8.1	tad id āsīyaṃ cāturthāhnike caikāhikāt pūrvāṇīti niṣkevalyam
15.8.2	yāni pāñcamāhnikāni madhyatas trīṇi maitrāvaruṇasyaikāhitābhyāṃ pūrvāṇi
15.8.3	tārtīyāhnike brāhmaṇācchaṃsinaḥ
15.8.4	acchāvākasya ṣaṣṭhāhnike
15.8.5	anucaraprabhṛti ṣaṣṭhāt tṛtīyasavanam
15.8.6	āśvinād ūrdhvam atiriktokthāni
15.8.7	jarābodha jaramāṇa iti stotriyānurūpau hotuḥ
15.8.8	tyam u vaḥ satrāsāham iti maitrāvaruṇasya
15.8.9	kaṃ te dānā asakṣata yad adya kac ca vṛtrahann iti brāhmaṇācchaṃsinaḥ
15.8.10	tad vo gāya stotram indrāya gāyateti vā
15.8.11	idaṃ viṣṇur ity acchāvākasya
15.8.12	uttare ca pūrvā cānurūpaḥ
15.8.13	eṣo uṣā dūrād ihevodīrāthām ā me havam ity anupūrvaṃ navarcāni
15.8.14	ā bhātīti hotuḥ
15.8.15	uttaraṃ maitrāvaruṇasya
15.8.16	ā gomateti brāhmaṇācchaṃsinaḥ
15.8.17	uttaram acchāvākasya
15.8.18	kṣetrasya patineti trayāṇāṃ tisraḥ paridhānīyāḥ
15.8.19	śaṃ no devaḥ savitā trāyamāṇa ity acchāvākasya
15.8.20	ime somāsa ime mandrāso 'tyā yātaṃ nivata ā no gacchataṃ havaneti yājyāḥ
15.8.21	purāṇam okaḥ sakyaṃ śivaṃ vām iti vānupūrvaṃ catasraḥ
15.9.1	yamastomaḥ
15.9.2	yamo ha svargakāmas tapas taptvaitaṃ yajñakratum apaśyad yamastomam / tam āharat / tenāyajata / teneṣṭvā svargam āpnot / tena svargakāmo yajeta
15.9.3	stotriyānurūpāñ chastrāṇām uddhṛtya sāmātānāṃś ca
15.9.4	yāvatyas tā bhavanti tāvatyas taddevatās tacchandasa upajāyante
15.9.5	pareyivāṃsam iti pañcānāṃ purastāt sūktānām ekaikāṃ madhyandine
15.10.1	gāyatraḥ sarvasvāro maraṇakāmasya svargakāmasya ca
15.10.2	traiṣṭubhaḥ sarvaṇidhanaḥ pratiṣṭhākāmasya
15.10.3	jāgataḥ sarveḍaḥ paśukāmasya ca
15.10.4	ānuṣṭubhaḥ sarvavāṅnidhanaḥ śrutakāmasya
15.10.5	pratyakṣaṃ saṃpadā vā
15.10.6	nṛjitprabhṛtibhyo nividdhānāni
15.11.1	vāg akāmayata / sarveṣāṃ bhūtānāṃ śraiṣṭhyaṃ svārājyam ādhipatyaṃ parīyām iti / saitaṃ yajñakratum apaśyad vācaḥstomam / tam āharat / tenāyajata / teneṣṭvā sarveṣāṃ bhūtānāṃ śraiṣṭhyaṃ svārājyam ādhipatyaṃ paryait / tatho evaitad yajamāno yad vācaḥ stomena yajate sarveṣāṃ bhūtānāṃ śraiṣṭhyaṃ svārājyam ādhipatyaṃ paryeti
15.11.2	śate bahiṣpavamānaḥ
15.11.3	sahasram ājyam
15.11.4	ayute prayute niyute 'rbude nyarbude nikharvāde samudre salile 'ntye 'nantya iti stotrāṇi
15.11.5	sarvā ṛcaḥ prayujyante 'bhyāvartaṃ stomātiśaṃsanāya
15.11.6	sāmāni yajūṃṣi ca
15.11.7	utthāpya cāgniṣṭomaḥ
15.11.8	sahasraṃ dakṣiṇā vācaḥstomasya
15.11.9	mahāyajñe
15.11.10	vinutty abhibhūtyoḥ
15.11.11	sarvajid dhanajitoḥ
15.11.12	viśvajid abhijitoḥ
15.11.13	sarvajid indravajrayoḥ
15.11.14	āptoryāme ca
15.11.15	anādeśe prakṛtir dakṣiṇānām
15.12.1	varuṇo 'kāmayata / sarveṣāṃ rājyānāṃ śraiṣṭhyaṃ svārājyam ādhipatyaṃ parīyām iti / sa etaṃ yajñakratum apaśyad rājasūyam / tam āharat / tenāyajata / teneṣṭvā sarveṣāṃ rājyānāṃ śraiṣṭhyaṃ svārājyam ādhipatyaṃ paryait / tatho evaitad yajamāno yad rājasūyena yajate sarveṣāṃ rājyānāṃ śraiṣṭhyaṃ svārājyam ādhipatyaṃ paryeti
15.12.2	bhārgavo hotā
15.12.3	aindrāpauṣṇena basteneṣṭvā māghyā amāvāsyāyā ekāha upariṣṭād dīkṣeta pavitrāya
15.12.4	sa evāyaṃ catuṣṭomo rathantarapṛṣṭho 'gniṣṭomaḥ
15.12.5	eṣa eva pavitraḥ / etena ha pūtaḥ savam aśnute
15.12.6	aṣṭamyāṃ sutyam ahaḥ
15.12.7	iṣṭibhihḥ pakṣaśeṣam
15.12.8	phālgunyāṃ prayujya cāturmāsyāni
15.12.9	ṣaṇmāsyaṃ ca paśum
15.12.10	māghyāṃ śunāsīrīyam
15.12.11	uttaraṃ māsam iṣṭibhiḥ
15.12.12	phālgunyāṃ dīkṣate 'bhiṣecanīya daśapeyābhyām
15.12.13	dvādaśa dīkṣās tisra upasadaḥ
15.12.14	sutyaṃ ṣoḍaśam ahaḥ
15.12.15	ṣoḍaśakalaṃ vā idaṃ sarvam
15.12.16	asyaiva sarvasyāptyai
15.13.1	saha somau krīṇanti
15.13.2	daśapeyasya ca tantram ātithyāparyantam ūrdhvaṃ cāvabhṛthāt
15.13.3	tvam agne varuṇa ity ājyaṃ varuṇanyaṅgam
15.13.4	varuṇaṃ hy abhiṣiñcanti
15.13.5	caturviṃśān madhyandinaḥ
15.13.6	maitrāvaruṇy antareṇa niṣkevalyamarutvatīye
15.13.7	tatrābhiṣicyate prāk sviṣṭakṛtaḥ
15.13.8	tasyāḥ pradānaṃ sviṣṭakṛd iḍaṃ ca
15.13.9	dvitīyād ahnas tṛtīyasavanam
15.13.10	tad ukthyaṃ saṃtiṣṭhate
15.13.11	paśavo vā ukthyāni
15.13.12	paśūnām evāptyai
15.13.13	yanty avabhṛtham
15.13.14	kriyate 'vabhṛthakarma / na snāti
15.13.15	kṛṣṇājinasya dakṣiṇaṃ pūrvapādam udake 'vadhāya pratyāharanti vasanasya vā daśām
15.14.1	athottaraṃ devayajanam adhyavasyti
15.14.2	tat saṃsṛpām iṣṭibhir yajate
15.14.3	daśabhir daśarātram
15.14.4	atha savitre prasavitre / savitra āsavitre / savitre satyaprasavāyeti // sarasvatyai vāce / tvaṣṭre rūpebhyaḥ / pūṣṇe pathibhyaḥ / indrāyāsmai / bṛhaspataye tejase / somāya rājñe / viṣṇave śipiviṣṭāyeti
15.14.5	daśamyāṃ daśapeyaḥ
15.14.6	api vaitābhir daśabhir devatābhiḥ prasarpeyur vā bhakṣayeyur vā
15.14.7	savitre prasavitre prasarpāṇīti vā savitra āsavitre bhakṣayāmīti vā
15.14.8	yeṣām ubhayataḥ śrotriyā daśapuruṣaṃ te yājayeyuḥ
15.14.9	śataṃ brāhmaṇāḥ somaṃ bhakṣayanti
15.14.10	daśadaśaikaikaṃ camasam
15.14.11	tasmād daśapeyaḥ
15.14.12	utthāya pañcabilaś caruḥ
15.14.13	samāpte śyenīpṛṣatībhyāṃ paṣṭhauhībhyāṃ garbhiṇībhyām ādityā pūrvā vaiśvadevī vā māruty uttarā
15.15.1	athasautrāmaṇī
15.15.2	āśvino loho 'jaḥ
15.15.3	sārasvatī meṣī
15.15.4	indrāya sutrāmṇa rṣabhaḥ
15.15.5	paryagnikṛteṣu surāsomena caranti
15.15.6	pavitreṇa punīhi mā śukreṇa deva dīdyat / agne kravā kratūmr abhi // iti surāṃ sravantīm upatiṣṭhante
15.15.7	pitṛdevatyābhir vā
15.15.8	yuvaṃ surāmam iti puronuvākyā
15.15.9	hotā yakṣad aśvinā sarasvatīm indraṃ sutrāmāṇam iti praiṣaḥ
15.15.10	sarvān eke vikṛtān āmananti
15.15.11	tad u tathā na kuryād āsuraṃ tat
15.15.12	putram iveti yājyā
15.15.13	yam aśvinā namucāv āsure dadhi sarasvaty asunod indriyāya / imaṃ taṃ śukraṃ madhumantam induṃ somaṃ rājānam iha bhakṣayāmi // iti bhakṣamantraḥ surāyāḥ
15.15.14	brāhmaṇaṃ surāpaṃ parikrīṇīyād iti bhakṣa upanīyate
15.16.1	ata ūrdhvaṃ keśavapanīyaḥ
15.16.2	traidhātavy udavasānīyā
15.16.3	āgnāvaiṣṇava aindrāvaiṣṇavo vā
15.16.4	vyuṣṭir ato dvirātraḥ
15.16.5	agniṣṭomo 'tirātraś ca
15.16.6	vi vā etasmai brāhmaṇāyocchati yo vedam anubrūte
15.16.7	vy u kṣatriyāyocchati yo 'bhiṣekaṃ prāpnoti
15.16.8	athaitena kṣatrasya dhṛtinā yajate
15.16.9	catuṣṭomena rathantarapṛṣṭhenāgniṣṭomena
15.16.10	teno ha triṣṭomena vṛddhadyumna ābhipratāriṇa īje
15.16.11	tam u ha brāhmaṇo 'nuvyājahāra / na kṣatrasya dhṛtināyaṣṭa imam eva prati samaraṃ kuravaḥ kurukṣetrāc cyoṣyanta iti
15.16.12	tad u kila tathaivāsa yathaivainaṃ provāca
15.16.13	tasmāt tu catuṣṭomenaiva yajeta
15.16.14	pratiṣṭhā vai yajñānāṃ catuṣṭomaḥ
15.16.15	pratiṣṭhityā eva
15.16.16	ayutaṃ dakṣiṇā
15.16.17	na ha vā etasmād rāṣṭrān na tasyai viśo yuvate yo 'yutaṃ dadāti
15.16.18	tad ayutasyāyutatvam
15.16.19	śataṃ vā sahasrāṇi
15.17.1	hariścandro ha vaidhasa aikṣvāko rājāputra āsa / tasya ha śataṃ jāyā babhūvuḥ / tāsu ha putraṃ na lebhe / tasya ha parvatanāradau gṛha ūṣatuḥ /sa ha nāradaṃ papraccha / yan nv imaṃ putram icchanti ye ca jānanti ye ca na / kiṃ svit putreṇa vindate tan naḥ prabrūhi nārada / iti / sa ekayā pṛṣṭo daśabhiḥ pratyuvāca / ṛṇam asmin saṃnayaty amṛtatvaṃ ca vindate / pitā putrasya jātasya paśyec cet jīvato mukham / yāvantaḥ pṛthivyāṃ bhogā yāvanto jātavedasi / yāvanto apsu prāṇināṃ bhūyān putre pitus tataḥ / śaśvat putreṇa pitaro atyāyan bahulaṃ tamaḥ / ātmā hi jajña ātmanaḥ sa irāvaty atitāriṇī / kiṃ nu malaṃ kim ajinaṃ kim u śmaśrūṇi kiṃ tapaḥ / putraṃ brahmāṇa icchadhvaṃ sa vai loko 'vadāvadaḥ / annaṃ ha prāṇaḥ śaraṇaṃ ha vāso rūpaṃ hiraṇyaṃ paśavo vivāhāḥ / sakhā ha jāyā kṛpaṇaṃ ha duhitā jyotir ha putraḥ parame vyoman / patir jāyāṃ praviśati garbho bhūtvātha mātaram / tasyāṃ punar navo bhūtvā daśame māsi jāyate / tajjāyā jāyā bhavati yadasyāṃ jāyate punaḥ / ābhūtir eṣābhūtir bījam etan nidhīyate / devāś caitāmṛṣayaś ca tejaḥ samabharan mahat / devā manuṣyān abruvann eṣā vo jananī punaḥ / eṣa panthā vitato devayāno yenākramante putriṇo ye viśokāḥ / taṃ paśyanti paśavo vayāṃsi tasmāt te mātrāpi mithunaṃ caranti / nāputrasya loko 'stīti tat sarve paśavo viduḥ / tasmāt tu putro mātaraṃ svasāraṃ cādhirohati / iti
15.18.1.a	sa hovāca / sa vai me brūhi yathā me putro jāyeteti / taṃ hovāca / varuṇaṃ rājānam upadhāva putro me jāyatāṃ tena tvā yajā iti / tatheti / sa varuṇaṃ rājānam upasasāra / putro me jāyatāṃ tena tvā yajā iti / tatheti / tasya ha putro jajñe rohito nāma / taṃ varuṇa uvāca / ajani vai te putro yajasva māneneti / sa hovāca / yadā vai paśur nirdaśo bhavaty atha sa medhyo bhavati nirdaśo nv astv atha tvā yajā iti / tatheti / sa ha nirdaśa āsa / taṃ hovāca / nirdaśo vā abhūd yajasva māneneti / sa hovāca / yadā vai paśor dantā jāyante 'tha sa medhyo bhavati dantā nv asya jāyantām atha tvā yajā iti / tatheti / tasya ha dantā jajñire / taṃ hovāca / ajñata vā asya dantā yajasva māneneti / sa hovāca / yadā vai paśor dantāḥ padyante 'tha sa medhyo bhavati dantā nv asya padyantām atha tvā yajā iti / tatheti / tasya ha dantāḥ pedire / taṃ hovāca / apatsata vā asya dantā yajasva māneneti / sa hovāca / yadā vai paśor dantāḥ punar jāyante 'tha sa medhyo bhavati dantā nv asya punar jāyantām atha tvā yajā iti / tatheti / tasya ha dantāḥ punar jajñire / taṃ hovāca / ajñata vā asya punar dantā yajasva māneneti / sa hovāca / yadā vai kṣatriyaḥ saṃnāhaṃ prāpnoty atha sa medhyo bhavati saṃnāhaṃ nu prāpnotv atha tvā yajā iti / tatheti / sa ha saṃnāhaṃ prāpa / taṃ hovāca / prāpad vai saṃnāhaṃ yajasva māneneti / sa tathety uktvā putram āmantrayāṃ cakre / tatāyaṃ vai mahyaṃ tvām adadād dhanta tvayāham imaṃ yajā iti / sa nety uktvā dhanur ādāyāraṇyam upātasthau / sa saṃvatsaram araṇye cacāra / atha haikṣvākaṃ rājānaṃ varuṇo jagrāha / tasya hodaraṃ jajñe / tad u ha rohitaḥ śuśrāva / so 'raṇyād grāmam eyāya / tam indraḥ puruṣarūpeṇa paryetyovāca
15.19.1	nānā śrāntāya śrīr astīti rohita śuśruma / pāpo niṣadvaro jana indra ic carataḥ sakhā / caraiva rohiteti caraiveti vai mā brāhmaṇo 'vocad iti / sa dvitīyaṃ saṃvatsaram araṇye cacāra / so 'raṇyād grāmam eyāya / tam indraḥ puruṣarūpeṇa paryetyovāca / āste bhaga āsīnasyordhvas tiṣṭhati tiṣṭhataḥ / śete nipadyamānasya carāti carato bhagaḥ / caraiva rohiteti caraiveti vai mā brāhmaṇo 'vocad iti / sa tṛtīyaṃ saṃvatsaram araṇye cacāra / so 'raṇyād grāmam eyāya / tam indraḥ puruṣarūpeṇa paryetyovāca / kaliḥ śayānaḥ puruṣaḥ saṃjihānas tu dvāparaḥ / utthitas tretā bhavati kṛtaṃ saṃpadyate caran / caraiva rohiteti caraiveti vai mā brāhmaṇo 'vocad iti / sa caturthaṃ saṃvatsaram araṇye cacāra / so 'raṇyād grāmam eyāya / tam indraḥ puruṣarūpeṇa paryetyovāca / puṣpiṇyau carato jaṅghe bhūṣṇur ātmā phalegrahiḥ / śerate 'sya sarve pāpmānaḥ śrameṇa prapathe hatāḥ / caraiva rohiteti caraiveti vai mā brāhmaṇo 'vocad iti / sa pañcamaṃ saṃvatsaram araṇye cacāra / so 'raṇyād grāmam eyāya / tam indraḥ puruṣarūpeṇa paryetyovāca / caran vai madhu vindati caran pakvam udumbaram / sūryasya paśya śramaṇaṃ yo na tandrayate caran / caraiva rohiteti caraiveti vai mā brāhmaṇo 'vocad iti / sa ṣaṣṭhaṃ saṃvatsaram araṇye cacāra / so 'raṇyād grāmam eyāya / tam indraḥ puruṣarūpeṇa paryetyovāca / caran vai madhu vindaty apacinvan parūṣakam / uttiṣṭhan vindate śriyaṃ na niṣat kimcanāvati / caraiva rohiteti caraiveti vai mā brāhmaṇo brāhmaṇo 'vocad iti / sa saptamaṃ saṃvatsaram araṇye cacāra / so 'jīgartaṃ sauyavasamṛṣim aśanāyāparītaṃ putraṃ bhakṣamāṇam araṇyam upeyāya
15.20.1	tasya ha trayaḥ putrā āsuḥ śunaḥpucchaḥ śunaḥśepaḥ śunolāṅgūla iti / taṃ hovāca / ṛṣe hantāham eṣām ekenātmānaṃ niṣkrīṇā ahaṃ te gavāṃ śataṃ dadānīti / sa jyeṣṭhaṃ nigṛhṇāna uvāca / na nv imam iti / no evaemam iti kaniṣṭhaṃ mātā / tau madhyame saṃpādayāṃ cakratuḥ śunaḥśepe / tasya ha śataṃ dattvā tam ādāya so 'raṇyād grāmam eyāya / pitaram etyovāca / tata hantāham anenātmānaṃ niṣkrīṇā iti / sa tathety uktvā varuṇaṃ rājānam āmantrayāṃ cakre / anena tvā yajā iti / tatheti / śreyān vai brāhmaṇaḥ kṣatriyād iti / tasmā etaṃ rājasūyaṃ yajñakratuṃ provāca / sa etaṃ rājasūye puruṣaṃ paśum ālebhe
15.21.1	tasya ha viśvāmitro hotāmāyāsyodgātā jamadagnir adhvaryur vasiṣṭho brahmā / tasmā upākṛtāya niyoktāraṃ na vividuḥ / sa hovācājīgartaḥ sauyavasiḥ / mahyam aparaṃ śataṃ dattāham enaṃ niyokṣyāmīti / tasmā aparaṃ śataṃ daduḥ / taṃ sa niyuyoja / tasmā upākṛtāya niyuktāya paryagnikṛtāya viśāstāraṃ na vividuḥ / sa hovācājīgartaḥ sauyavasiḥ / mahyam aparaṃ śataṃ dattāham enaṃ viśasiṣyāmīti / tasmā aparaṃ śataṃ daduḥ / so 'siṃ niśyāna eyāya / atha ha śunaḥśepa īkṣāmāsa / amānuṣam iva vai mā viśasiṣyanti hanta devatā upadhāvānīti
15.22.1	sa prajāpatim eva prathamaṃ devatānām upasasāra kasya nūnaṃ katamasyāmṛtānām ity etayā rcā / taṃ prajāpatir uvāca / agner vai nediṣṭho 'si tam evopadhāveti / so 'gnim upasasārāgner vayaṃ prathamasyāmṛtānām ity etayā rcā / tam agnir uvāca / savitā vai prasavānām īśe tam evopadhāveti / sa savitāram upasasārābhi tvā deva savitar ity etena tṛcena / taṃ savitovāca / varuṇāya vai rājñe niyukto 'si tam eva upadhāveti / sa varuṇaṃ rājānam upasasārāta uttarābhir ekatriṃśatā / taṃ varuṇa uvāca / agnir vai devānāṃ mukhaṃ suhṛdayaṃ taṃ nu stuhy atha tvotsrakṣyāmīti / so gniṃ tuṣṭāvāta uttarābhir eva dvāviṃśatyā / tam agnir uvāca / viśvān nu devān stuhy atha tvotsrakṣyāmīti / sa viśān devāṃs tuṣṭāva namo mahadbhyo namo 'rbhakebhya ity etaya rcā / taṃ viśve devā ūcuḥ / indraṃ nu stuhy atha tvotsrakṣyāma iti / sa indraṃ tuṣṭāva yac cid dhi satyasomapā ity etena sūktenottarasya ca pañcadaśabhiḥ / tasmā indraḥ stūyamāno 'manasā hiraṇyarathaṃ dadau / tam etayā rcā pratīyāya śaśvad indra iti / tam indra uvāca / aśvinau nu stuhy atha tvotsrakṣyāmīti / so 'śvinau tuṣṭāvāta uttareṇa tṛcena / tam aśvinā ūcatuḥ / uṣasaṃ nu stuhy atha tvotsrakṣyāva iti / sa uṣasaṃ tuṣṭāvāta uttareṇaiva tṛcena / tasya ha sma rcyṛcy uktāyāṃ nitarāṃ pāśo mumuce kanīya aikṣvākasyodaraṃ babhūva / uttamāyāṃ ha sma rcyṛcy uktāyāṃ vi pāśo mumuce 'gada aikṣvāko babhūva / atha hainamṛtvija ūcuḥ / tvam evaitasyāhnaḥ saṃsthām adhigaccheḥ
15.23.1	atha hainam añjaḥsavaṃ śunaḥśepo dadarśa / yac cid dhi tvaṃ gṛhegṛha iti tam etābhiś catasṛbhir abhiṣutyocchiṣṭaṃ camvor bhareti droṇakalapśeṣamavanināya / athāsminn anvārabdha etasyaiva sūktasya pūrvābhiś catasṛbhir juhavāṃ cakāra / atha hainam avabhṛtham abhyavanināya sa tvaṃ no agne 'vamas tvaṃ no agne varuṇasya vidvān ity etābhyāmṛgbhyām / atha hainam agnim upasthāpayām āsa śunaś cic chepaṃ niditaṃ sahasrād ity etayā rcā
15.24.1	atha ha śunaḥśepo viśvāmitrasyopastham āsasāra / taṃ hovāca ajīgartaḥ sauyavasiḥ / punar me putraṃ dehīti / neti hovāca viśvāmitraḥ / devā vā imaṃ mahyam arāsateti / sa ha devarāto nāma vaiśvāmitra āsa / taṃ hovāca ajīgartaḥ sauyavasiḥ / taṃ vai vihvayāvahā iti / tatheti / āṅgiraso janmanāsyājīgartaḥ śrutaḥ kaviḥ /ṛṣe paitāmahāt tantor māpagāḥ punar ehi mām iti / sa hovāca śunaḥśepaḥ / adrākṣus tvā śāsahastaṃ na yac chūdreṣv alipsata / gavāṃ trīṇi śatāni tvam avṛṇīthā madaṅgiraḥ // iti / taṃ hovācājīgartaḥ sauyavasiḥ // tad vai mā tāta tapati pāpaṃ karma mayā kṛtam / tad ahaṃ nihnuve tubhyaṃ pratiyantu śatā gavām // iti / sa hovāca śunaḥśepaḥ // yaḥ sakṛt pāpakaṃ kuryātkuryād enas tato 'param / māpagāḥ śaudryān nyāyād asaṃdheyaṃ tvayā kṛtam // iti / asaṃdheyam iti vā avocad iti ha viśvāmitra upapapāda
15.25.1	bhīma eva sauyavasiḥ śāsena viśiśāsiṣat / asthān maitasya putro bhūr mamaivopehi putratrām // iti / sa hovāca śunaḥśepaḥ / sa vai yathā no jñapayā rājaputra tathā vada / yathaivāṅgirasaḥ sann upeyāṃ tava putratām // iti / taṃ hovāca viśvāmitraḥ / jyeṣṭho me tvaṃ putrāṇāṃ syās tava śreṣṭhā prajā syāt / upeyā daivaṃ me dāyaṃ tena vai tvopamantraye // iti / sa hovāca śunaḥśepaḥ / saṃjāneṣu vai brūyā me sauhārdāya me śriyai / yathāhaṃ bharatarṣabhopeyāṃ tava putratām // iti / atha ha viśvāmitraḥ putrān āmantrayāṃ cakre
15.26.1	madhucchandāḥ śṛṇotana ṛṣabho reṇur aṣṭakaḥ / ye ke ca bhrātaraḥ sthā asmai jyaiṣṭhyāya tiṣṭhadhvam // iti / tasya haikaśataṃ putrā āsuḥ / pañcāśad eva jyāyāṃso madhucchandasaḥ pañcāśat kanīyāṃsaḥ / tad ye jyāyāṃso na te kuśalaṃ menire / tān anuvyājahāra / antaṃ vaḥ prajā bhakṣīṣṭeti / ta ete / andhrāḥ puṇḍrāḥ śabarā mūcīpā iti / udañco bahusasyavo vaiśvāmitrā dasyūnāṃ bhūyiṣṭhā ity udāharanti / atha ye madhucchandaḥprabhṛtayaḥ kanīyāṃsas te kuśalaṃ menire / sa ha jagau madhucchandāḥ / yaṃ naḥ pitā saṃjānīte tasmiṃs tiṣṭhāmahe vayam / purastāt sarve kurmahe tvām anvañco vayaṃ smasi // iti / atha ha viśvāmitraḥ pratītaḥ putrāṃs tuṣṭāva
15.27.1	te vai putrāḥ paśumantaḥ prajāvanto bhaviṣyatha / ye mānaṃ me 'nugṛhṇanto vīravantam akarta mā / puraetrā vīravanto devarātena gāthināḥ / sarve rādhyās tu putrā eṣa vas tadvivācanaḥ / eṣa vaḥ kuśikā vīro devarātas tam anvita / yuṣmāṃś ca dāyaṃ copetāṃ vidyāṃ yām uta vidmasi / te saṃyañco vaiśvāmitrāḥ sarve sākaṃ sarātayaḥ / devarātāya tasthire jyaiṣṭhye śraiṣṭhye ca gāthināḥ / adhīyate devarāto rikthayor ubhayor ṛṣiḥ / jahnūnāṃ cādhitasthire daive vede ca gāthināḥ / tad etac chaunahśepam ākhyānaṃ paraḥśatarggātham aparimitam / tad dhotābhiṣiktāyācaṣṭe / hiraṇyakaśipāv āsīna ācaṣṭe / hiraṇyakaśipāv āsīnaḥ pratigṛhṇāti / om ity ṛcaḥ pratigaraḥ / evaṃ tatheti gāthāyāḥ / om iti vai daivaṃ tatheti mānuṣam / daivena caivainaṃ tan mānuṣeṇa ca sarvasmād enasaḥ saṃpramuñcati / tasmād yo rājāvijitī syād apy ayajamāna ākhyāpayetatvaitac chaunahśepam ākhyānam / na hy asminn alpaṃ canainaḥ pariśiṣyate / sahasram ākhyātre śataṃ pratigaritra ete caivāsane / putrakāmā hāpy ākhyāpayante / labhante ha putrān labhante ha putrān
16.1.1	prajāpatir akāmayata / sarvān kāmān āpnuyāṃ sarvā vyaṣṭīr vyaśnuvīyeti / sa etaṃ trirātraṃ yajñakratum apaśyad aśvamedham / tam āharat / tenāyajata teneṣṭvā sarvān kāmān āpnot sarvā vyaṣṭīr vyaśnuta / tatho evaitad yajamāno yad aśvamedhena yajate sarvān kāmān āpnoti sarvā vyaṣṭīr vyaśnute
16.1.2	mahārtvigbyo nirvapati caturaḥ pātrān añjalīn prasṛtāṃś ca
16.1.3	dvādaśavidham
16.1.4	dvādaśa vai māsāḥ saṃvatsaraḥ
16.1.5	saṃvatsarasyaivāptyai
16.1.6	athāsmā adhvaryur niṣkaṃ pratimuñcati
16.1.7	sāyam āhutau hutāyāṃ jaghanena gārhapatyam udaṅ vāvātayā saha saṃviśati
16.1.8	antarorū asaṃvartamānaḥ śayīta
16.1.9	anena tapasemaṃ svastisaṃvatsaraṃ samaśnavāmahā iti
16.1.10	taṃ prātar āhutau hutāyāṃ dadāti
16.1.11	athāgneyam aṣṭākapālaṃ puroḍāśaṃ nirvapati
16.1.12	agnir vai devānāṃ mukhaṃ mukhata eva tad devān prīṇāti
16.1.13	atha pūṣṇe pathikṛte caruṃ nirvapati
16.1.14	pūṣā vai pathīnām adhipaḥ / svastyayanam eva tad aśvāya karoti
16.1.15	sarvarūpam aśvaṃ javena saṃpannaṃ saṃvatsarāyotsṛjanti sarvakāminam anyatrābrahmacaryāt
16.1.16	śataṃ rājaputrāḥ kavacino rājanyā niṣaṅgiṇaḥ sūtagrāmaṇīnāṃ putrā upavītinaḥ kṣatrasaṃgrahītṝṇāṃ putrā daṇḍino 'nāvatayanto 'śvaṃ rakṣanti
16.1.17	atha savitre prasavitre savitra āsavitre savitre satyaprasavāyeti saṃvatsaraṃ havīṃṣi
16.1.18	savitā vai prasavitā sa ma imaṃ yajñaṃ prasuvā iti
16.1.19	savitā vā āsavitā sa ma imaṃ yajñam āsuvā iti
16.1.20	savitā vai satyaprasavaḥ sa ma imaṃ yajñaṃ satyena prasavena prasuvā iti
16.1.21	ya imā viśvā jātāny ā devo yātu savitā suratno viśvāni deva savitaḥ sa ghā no devaḥ savitā viśvadevaṃ na pramiye
16.1.22	hotā ca pāriplavam ācaṣṭe
16.1.23	adhvaryo ity āmantrito hoyi hotar iti sarvatra pratiśṛṇoti
16.1.24	oṃ hotas tathā hotar ity ācakṣāṇe 'nugṛṇāti
16.1.25	athādhvaryur vīṇāgaṇaginaḥ saṃpreṣyati purāṇair enaṃ puṇyakṛdbhī rājabhiḥ saṃgāyateti
16.2.1	manur vaivasvata iti prathame
16.2.2	tasya manuṣyā viśas ta ima āsata iti gṛhamedhina upadiśati
16.2.3	ṛco vedo vedaḥ so 'yam iti sūktaṃ nigadet
16.2.4	yamo vaivasvata iti dvitīye
16.2.5	tasya pitaro viśas ta ima āsata iti sthavirān upadiśati
16.2.6	yajurvedo vedaḥ so 'yam iti yājuṣam anuvākaṃ nigadet
16.2.7	varuṇa āditya iti tṛtīye
16.2.8	tasya gandharvā viśas ta ima āsata iti yūnaḥ śobhanān upadiśati
16.2.9	atharvavedo vedaḥ so 'yam iti bheṣajaṃ nigadet
16.2.10	somo vaiṣṇava iti caturthe
16.2.11	tasyāpsaraso viśas ta imā āsata iti yuvatīḥ śobhanā upadiśati
16.2.12	āṅgiraso vedo vedaḥ so 'yam iti ghoraṃ nigadet
16.2.13	arbudaḥ kādraveya iti pañcame
16.2.14	tasya sarpā viśas ta ima āsata iti sarpān sarpavido vopadiśati
16.2.15	sarpavidyā vedaḥ so 'yam iti sarpavidyāṃ nigadet
16.2.16	kubero vaiśravaṇa iti ṣaṣṭhe
16.2.17	tasya rakṣāṃsi viśas tānīmāny āsata iti selagān pāpakṛto vopadiśati
16.2.18	rakṣovidyā vedaḥ so 'yam iti rakṣovidyāṃ nigadet
16.2.19	asito dhānvana iti saptame
16.2.20	tasyāsurā viśas ta ima āsata iti kusīdina upadiśati
16.2.21	asuravidyā vedaḥ so 'yam iti māyāṃ kāmcit kuryāt
16.2.22	matsyaḥ sāṃmada ity aṣṭame
16.2.23	tasyodakacarā viśas ta ima āsata iti matsyān matsyavido vā upadiśati
16.2.24	itihāsa vedo vedaḥ so 'yam itītihāsam ācakṣīta
16.2.25	tārkṣyo vaipaśyata iti navame
16.2.26	tasya vayāṃsi viśas tānīmāny āsata iti vayāṃsi brahmacāriṇo vopadiśati
16.2.27	purāṇavedo vedaḥ so 'yam iti purāṇam ācakṣīta
16.2.28	dharma indra iti daśame
16.2.29	tasya devā viśas ta ima āsata iti yūno 'pratigrāhakāñ chrotriyān upadiśati
16.2.30	sāmavedo vedaḥ so 'yam iti sāma gāyāt
16.2.31	sarvān vedān ācaṣṭe
16.2.32	sarvāṇi rājyāni
16.2.33	sarvā viśaḥ
16.2.34	sarvaṃ vā aśvamedhaḥ
16.2.35	sarveṇa sarvam āpnavānīti
16.2.36	tad yat punaḥpunaḥ pariplavate tasmāt pāriplavam
16.3.1	ekaviṃśatir yūpā ekaviṃśaty aratnayaḥ
16.3.2	aṣṭau bailvā daśa khādirāḥ
16.3.3	paitudravā upasthāvānau
16.3.4	rājjudālo 'gniṣṭhaḥ
16.3.5	ekaviṃśatir agnīṣomīyāḥ
16.3.6	teṣāṃ samānaṃ caraṇam
16.3.7	gotamasya catur uttarastomaḥ sutyānāṃ prathamam ahaḥ
16.3.8	tenemaṃ lokam āpnoti
16.3.9	ekaviṃśastomaṃ dvitīyam
16.3.10	ekaviṃśo vā eṣa ya eṣa tapati / tad enaṃ svena rūpeṇa samardhayati
16.3.11	etasmād aśvo nistaṣṭaḥ
16.3.12	tad etad ṛcābhyuditam / sūrād aśvaṃ vasavo nirataṣṭeti
16.3.13	aśvo gomṛgo 'jas tūparas te prājāpatyāḥ
16.3.14	gauro gavayaḥ śarabha uṣṭro māyuḥ kimpuruṣa ity anustaraṇāḥ
16.3.15	paśavaś caikaviṃśatir ekaviṃśatir ekaviṃśataye cāturmāsyadevatābhyaḥ
16.3.16	etā vai sarvā devatā yac cāturmāsyadevatāḥ
16.3.17	sarvāsām eva devatānāṃ prītyai
16.3.18	alaṃkṛtam aśvam āstavam avaghrāpayanti
16.3.19	sugavyaṃ na ity anavajighrati yajamānaṃ vācayet
16.3.20	agreṇa yūpaṃ tiṣṭhantaṃ yad akranda ity ekādaśabhir apraṇavābhiḥ
16.3.21	samiddho 'ñjann ity āpriyaḥ
16.3.22	adhrigo3 iti pariśiṣya mā no mitra iti sūktam
16.3.23	uttame cottarasyāpraṇuvan
16.3.24	catustriṃśad iti purastād vaṅkrīṇām
16.3.25	athāśāyopastṛṇanti vāso 'dhīvāsaṃ hiraṇyam iti
16.3.26	tad etad ṛcābhyuditam / yad aśvāya vāsa upastṛṇanty adhīvāsaṃ yā hiraṇyāny asmā iti
16.3.27	athāśvaṃ medhyam ālabhante
16.3.28	paryaṅgyān bahūn āraṇyān
16.3.29	pūṣṇo lalāṭe
16.3.30	tad etad ṛcābhyuditam / atra pūṣṇaḥ prathamo bhāga etīti
16.3.31	aindrāpauṣṇaḥ śyāmo nābhyām
16.3.32	tad etad ṛcābhyuditam / indrāpūṣṇoḥ priyam apy eti prātha iti
16.3.33	saṃjñaptāya mahiṣīm upanipātayanti
16.3.34	tāv adhīvāsena saṃprorṇuvate
16.3.35	tau yajamāno 'bhimethati
16.3.36	utsakthyor ava gudaṃ dhehy arvāñcam añjim ā bhara / yaḥ strīṇāṃ jīvabhojanaḥ // iti
16.3.37	taṃ na kaś cana pratyabhimethati
16.4.1	mātā ca te pitā ca te 'gre vṛkṣasya krīḍataḥ / pra tiḍāmīti te pitā garbhe muṣṭim ataṃsayat // ity enāṃ hotā abhimethati
16.4.2	ūrdhvām enām ucchrayatād girau bhāraṃ harann iva / athāsyai madhyam ejati śīte vāte punann iva //iti brahmā vāvātām
16.4.3	yad asyā aṃhubhedyā ity udgātā parivṛktām
16.4.4	yad dhariṇo yavam atti na puṣṭaṃ bahu manyate / śūdrā yad aryajārāṇa poṣāya dhanāyati // ity adhvaryuḥ pālāgalīm
16.4.5	aśvapālānāṃ samānajātīyāḥ śataṃśatam anucaryas tāḥ pratyabhimethanti
16.4.6	yiyapsyata iva te mano hotar mā tvaṃ vado bahu / ūrdhvam enam / yad devāso lalāmagum / śūdro yad aryajāyāḥ patir iti pratyabhimethane vikāraḥ
16.4.7	sadasi brahmavadyam
16.4.8	hotādhvaryuṃ pṛcchati / dvitīyayā pratyāha / tṛtīyayā pṛcchati / caturthyā pratyāha
16.5.1.1	kiṃ svit sūryasamaṃ jyotiḥ kiṃ samudrasamaṃ saraḥ / kaḥ svit pṛthivyai varṣīyān kasya mātrā na vidyate
16.5.1.2	brahma sūryasamaṃ jyotir dyauḥ samudrasamaṃ saraḥ / indraḥ pṛthivyai varṣīyān gos tu mātrā na vidyate
16.5.1.3	kaḥ svid ekākī carati ka u svij jāyate punaḥ / kiṃ svid dhimasya bheṣajaṃ kiṃ svid āvapanaṃ mahat
16.5.1.4	sūrya ekākī carati candramā jāyate punaḥ / agnir himasya bheṣajaṃ bhūmir āvapanaṃ mahat / iti
16.5.2	brahmodgātāraṃ pṛcchati / dvitīyayā pratyāha / tṛtīyayā pṛcchati / caturthyā pratyāha
16.6.1.1	pṛcchāmi tvā citaye devasakha yadi tvam atra manasā jagantha / keṣu viṣṇus triṣu padeṣv iṣṭaḥ keṣu viśvaṃ bhuvanam ā viveśa
16.6.1.2	api teṣu triṣu padeṣv asmi yeṣu viśvaṃ bhuvanam ā viveśa / sadyaḥ paryemi pṛthivīm uta dyām ekenāṅgena divo 'sya pṛṣṭham
16.6.1.3	keṣv antaḥ puruṣa ā viveśa kāny antaḥ puruṣe arpitāni / etad brahmann upa vaḍhām asi tvā kiṃ svin naḥ prativocāsy atra
16.6.1.4	pañcasv antaḥ puruṣa ā viveśa tāny antaḥ puruṣe arpitāni / etat tvātra prati manvāno asmi na māyayā bhavasy uttaro mat / iti
16.6.2	pṛcchāmi tvā param antaṃ pṛthivyā iti yajamānaṃ pṛcchati
16.6.3	uttarayā pratyāha
16.7.1	subhūḥ svayambhūḥ prathamam antar mahaty arṇave / dadhe ha garbham ṛtviyaṃ yato jātaḥ prajāpatiḥ // iti mahimnaḥ puronuvākyā
16.7.2	hotā yakṣat prajāpatam iti praiṣaḥ
16.7.3	prajāpate na tvad iti yājyā
16.7.4	prajāpatyasya vapayā caritvā tad anv anyā vapā juhuyur iti haika āhuḥ / prajāpatiṃ vā anv anyā devatās tad enā yathāyathaṃ prīṇātīti
16.7.5	aindrāgnasya vā
16.7.6	vaiśvadevasya vā
16.7.7	kim uta tvarerann iti ha smāhendrotaḥ śaunakaḥ
16.7.8	nānā nānādevatābhir pracareyuḥ
16.7.9	sahasaha samānadevatābhir avyavasthitābhiḥ
16.7.10	nānā vyavasthābhiḥ
16.7.11	tad enā yathāyathaṃ prīṇātīti
16.7.12	uttarasya mahimno yājyāpuronuvākye viparyasyet
16.7.13	ubhe aikāhikaṃ ca pāṅktaṃ cājye saṃśaṃset
16.7.14	ya aikāhike ca pāṅkte cājye kāmas tayor ubhayor āptyai
16.7.15	ubhāv aikāhikaṃ ca bārhataṃ ca praugau saṃpravayet
16.7.16	ya aikāhike ca bārhate ca prauge kāmas tayor ubhayor āptyai
16.8.1	mahānāmnyaḥ pṛṣṭhaṃ bhavanti
16.8.2	sarvaṃ vai tad yan mahānāmnyaḥ
16.8.3	sarvam aśvamedhaḥ
16.8.4	sarveṇa sarvam āpnavānīti
16.8.5	yāni pāñcamāhnikāni niṣkevalyamarutvatīyayoḥ sūktāni tāni pūrvāṇi śastvaikāhikayor nividau dadhāti
16.8.6	pratiṣṭhā vā ekāhaḥ
16.8.7	pratiṣṭhityā eva
16.8.8	sahasraṃ vā madhyandine
16.8.9	chandasaś chandasaś catvāriṃśataṃ catvāriṃśataṃ marutvatīye
16.8.10	te dve aśītiśate
16.8.11	saptaviṃśatiśatāni niṣkevalye
16.8.12	tat sahasram
16.8.13	sarvaṃ vai tad yat sahasram
16.8.14	sarvam aśvamedhaḥ
16.8.15	sarveṇa sarvam āpnavānīti
16.8.16	yāni pāñcamāhnikāni vaiśvadevāgnimarutayoḥ sūktāni tāni pūrvāṇi śastvaikāhikeṣu nivido dadhāti
16.8.17	pratiṣṭhā vā ekāhaḥ
16.8.18	pratiṣṭhityā eva
16.8.19	ukthyaṃ saṃtiṣṭhate
16.8.20	tenāntarikṣalokam āpnoti
16.8.21	sarvastomo 'tirātra uttamam ahaḥ
16.8.22	sarvaṃ vai sarvastomo 'tirātraḥ
16.8.23	sarvam aśvamedhaḥ
16.8.24	sarveṇa sarvam āpnavānīti
16.8.25	tenāmuṃ lokam āpnoti
16.8.26	dvitīyād ābhiplavikāc chastram
16.8.27	etena hendrotaḥ śaunako janamejayaṃ pārikṣitaṃ yājayāṃ cakāra
16.8.28	tad utaiṣāpi yajñagāthā gīyate
16.9.1	āsandīvati dhānyādaṃ rukmiṇaṃ haritasrajam / abadhnād aśvaṃ sāraṅgaṃ devebhyo janamejayaḥ
16.9.2	ete eva pūrve ahanī / jyotir atirātras tenāgrasenam
16.9.3	gaus tena bhīmasenam
16.9.4	āyus tena śrutasenam
16.9.5	sarve pārikṣitīyāḥ
16.9.6	tad utaiṣāpi yajñagāthā gīyate
16.9.7	pārikṣitā yajamānā aśvamedhaiḥ parovaram / ajahuḥ pāpakaṃ karma puṇyāḥ punyena karmaṇā // iti
16.9.8	abhijit tena ha ṛṣabho yājñatura īje
16.9.9	tad utaiṣāpi yajñagāthā gīyate
16.9.10	ṛṣabhe 'śvena yajati purā yājñature nṛpe / amādyad indraḥ somena brāhmaṇāś cepsitair dhanaiḥ / iti
16.9.11	viśvajit tena ha para āhṇāra īje vaidehaḥ
16.9.12	tad utaiṣāpi yajñagāthā gīyate
16.9.13	āhṇārasya parasyādo 'śvaṃ medhyam abadhnata / hiraṇyanābhaḥ kausalyo diśaḥ pūrṇā amaṃhata // iti
16.9.14	mahāvratam atirātras tena ha marutta āvivikṣita īje
16.9.15	tad utaiṣāpi yajñagāthā gīyate
16.9.16	marutaḥ pariveṣṭāro maruttasyāvasan gṛhe / āvikṣitasyāgniḥ kṣattā viśve devāḥ sabhāsadaḥ // iti
16.9.17	tato hāsya taddevatāḥ sabhāsado babhūvuḥ
16.9.18	prācī dig ghotuḥ
16.9.19	dakṣiṇā brahmaṇaḥ
16.9.20	pratīcy adhvaryoḥ
16.9.21	udīcy udgātuḥ
16.9.22	yad anyad bhūmeḥ puruṣebhyaś cābrāhmaṇānāṃ svam
16.9.23	atraiva hotrakāṇām
16.9.24	madhye tu yajeta
16.9.25	pañcapaśur viśākhayūpaḥ
16.9.26	saṃvatsaramṛtupaśavaḥ
16.9.27	ṣaḍ āgneyā vasante
16.9.28	aindrā grīṣme
16.9.29	mārutāḥ pārjanyā vā varṣāsu
16.9.30	maitrāvaruṇāḥ śaradi
16.9.31	bārhaspatyā hemante
16.9.32	aindrāvaiṣṇavāḥ śiśire
16.10.1	prajāpatir aśvamedheneṣṭvā puruṣamedham apaśyat / tasya yad anāptam aśvamedhenāsīt tat sarvaṃ puruṣamedhenāpnot / tatho evaitad yajamāno yat puruṣamedhena yajate yad asyānāptam aśvamedhena bhavati tat sarvaṃ puruṣamedhenāpnoti
16.10.2	sarvam āśvamedhikam
16.10.3	upajanaś ca
16.10.4	athāgnaye kāmāya dātre pathikṛta iti havīṃṣi
16.10.5	agnir vai kāmo devānām īśvaraḥ
16.10.6	sarveṣām eva devānāṃ prītyai
16.10.7	agnir vai dātā sa evāsmai yajñaṃ dadāti
16.10.8	agnir vai pathikṛt sa evainaṃ punaryajñapatham apipāthayati
16.10.9	brāhmaṇaṃ kṣatriyaṃ vā sahasreṇa śatāśvenāvakrīya saṃvatsarāyotsṛjanti sarvakāminam anyatrābrahmacaryāt
16.10.10	tathā caivānurakṣanti
16.10.11	athānumataye pathyāyai svastaye 'ditaya iti saṃvatsaraṃ havīṃṣi
16.10.12	sāvitrair viparyāsam
16.10.13	pāriplavīyair nārāśaṃsāni
16.10.14	anumatyānumato 'nena yajñena yajā iti
16.10.15	vāg vai pathyā svastiḥ svastyayanam eva tad yajñe yajamānāya karoti
16.10.16	iyaṃ vā aditiḥ pratiṣṭhā vā aditir asyām evainaṃ tad adīnāyām antataḥ pratiṣṭhāpayanti
16.11.1	śaunahśepaṃ prathamam
16.11.2	yathā śunahśepa ājīgartir yūpe niyukto mumuce
16.11.3	prathame ca sūkte nigadet
16.11.4	kākṣīvataṃ dvitīyam
16.11.5	yathā kakṣīvān auśijaḥ svanaye bhāvayavye saniṃ sasāna
16.11.6	uttame ca sūkte nigadet
16.11.7	śyāvāśvaṃ tṛtīyam
16.11.8	yathā śyāvāśva ārcanānaso vaidadaśvau saniṃ sasāna
16.11.9	ke ṣṭhā nara iti ca sūktam
16.11.10	bhāradvājaṃ caturtham
16.11.11	yathā bharadvājo bṛbau takṣṇi prastoke ca sārñjaye saniṃ sasāna
16.11.12	adhi bṛbuḥ prastoka iti catasraḥ
16.11.13	vāsiṣṭhaṃ pañcamam
16.11.14	yathā vasiṣṭhaḥ sudāsaḥ paijavanasya purohito babhūva
16.11.15	dve naptur iti ca sūktam
16.11.16	maidhātithaṃ ṣaṣṭham
16.11.17	yathāsaṅgaḥ plāyogiḥ strī satī pumān babhūva
16.11.18	stuhistuhīti ca sūktam
16.11.19	vātsyaṃ saptamam
16.11.20	yathā vatsaḥ kāṇvas tirindire pāraśavyaye saniṃ sasāna
16.11.21	śatam ahaṃ tirindira iti ca sūktam
16.11.22	vāśam aṣṭamam
16.11.23	yathā vaśo 'śvyaḥ pṛthu śravasi kānīte saniṃ sasāna
16.11.24	ā sa etu ya īvadeti ca sūktam
16.11.25	prāskaṇvaṃ navamam
16.11.26	yathā praskaṇvaḥ pṛṣadhre medhye mātariśvani saniṃ sasāna
16.11.27	bhūrīd indrasyeti ca sūkte
16.11.28	nābhānediṣṭhaṃ daśamam
16.11.26	yathā nābhānediṣṭho mānavo 'ṅgiraḥsu saniṃ sasāna
16.11.30	ye yajñeneti ca sūktam
16.11.31	nārāśaṃsāni bhavanti
16.11.32	puruṣo vai nārāśaṃsaḥ
16.11.33	tad enaṃ svena rūpeṇa samardhayati
16.12.1	pañcaviṃśatir yūpāḥ
16.12.2	pañcaviṃśaty aratnayaḥ
16.12.3	daśa bailvā dvādaśa khādirāḥ
16.12.4	paitudravā upasthāvānau
16.12.5	rājjudālo vā sāralo 'gniṣṭhaḥ
16.12.6	pañcaviṃśatir agnīṣomīyāḥ
16.12.7	teṣāṃ samānaṃ caraṇam
16.12.8	āśvamedhikānāṃ sutyānāṃ prathame cottame ca
16.12.9	pañcaviṃśastomaṃ dvitīyam
16.12.10	pañcaviṃśo vai puruṣaḥ
16.12.11	tad enaṃ svena rūpeṇa samardhayati
16.12.12	puruṣo gomṛgo 'jas tūparas te prājāpatyāḥ
16.12.13	gauro gavayaḥ śarabha uṣṭro māyuḥ kimpuruṣa ity anustaraṇāḥ
16.12.14	paśavaś ca pañcaviṃśatiḥpañcaviṃśatiḥ pañcaviṃśataye cāturmāsyadevatābhyaḥ
16.12.15	etā vai sarvā devatā yac cāturmāsyadevatāḥ
16.12.16	sarvāsām eva devatānāṃ prītyai
16.12.17	alaṃkṛtaṃ puruṣam āstavam avaghrāpyodīratām avara ity ekādaśabhir apraṇavābhiḥ
16.12.18	agnir mṛtyur ity āpriyaḥ
16.12.19	mainam agna ity adhrigau tathaiva
16.12.20	atha puruṣāyopastṛṇanti kauśaṃ tārpyam āruṇam āṃśavam iti
16.12.21	saṃjñaptaṃ yāmena sāṃnodgātopatiṣṭhate
16.13.1	puruṣeṇa nārāyaṇena hotā
16.13.2	atha hainam ṛtvija upatiṣṭhante pareyivāṃsam iti dvābhyāṃdvābhyāṃ hotā brahmodgātādhvaryuḥ
16.13.3	ataḥ yajamānaṃ bhiṣajyanti
16.13.4	uta devā avahitaṃ muñcāmi tvā haviṣā jīvanāya kamakṣībhyāṃ te nāsikābhyāṃ vāta ā vātu bheṣajam ity anupūrvaṃ sūktaiḥ
16.13.5	pra tāry āyur iti nairṛtīnām ekaikayā
16.13.6	tisṛbhistisṛbhiḥ śamtātīyānām
16.13.7	saṃjñaptāya mahiṣīm upanipātayanti
16.13.8	tāv adhīvāsena saṃprorṇuvate
16.13.9	tau tathaiva yajamāno 'bhimethati
16.13.10	parivṛktā aprapāṇā yo 'nāktākṣo na seśe yasya romaśam ity abhimethinyaḥ
16.13.11	uttarābhiruttarābhiḥ pratyabhimethanti
16.13.12	pūrvayādhvaryuḥ
16.13.13	udīrṣva nāry udīrṣvātaḥ pativaty udīrṣvāto viśvāvaso 'śmanvatīty utthāpinyaḥ
16.13.14	mano nv asunīte yat te yamaṃ yathā yugam iti tṛcair anumantrayate
16.13.15	brahmānuvācayati
16.13.16	sadasi brahmavadyam
16.13.17	gāvo yavam iti hotādhvaryuṃ pṛcchati / dvitīyayā pratyāha / tṛtīyayā pṛcchati / caturthyā pratyāha
16.13.18	dve srutī aśṛṇavaṃ pitṝṇām iti brahmā udgātāraṃ pṛcchati / dvitīyayā pratyāha / ekāntarayā pṛcchati / uttarayā pratyāha
16.14.1	āśvamedhikam ājyāt
16.14.2	ubhe aikāhikaṃ ca māhāvratikaṃ cājye saṃśaṃset
16.14.3	ya aikāhike ca māhāvratike cājye kāmas tayor ubhayor āptyai
16.14.4	ubhāv aikāhikaṃ ca māhāvratikaṃ ca praugau saṃpravayet
16.14.5	ya aikāhike ca māhāvratike ca prauge kāmas tayor ubhayor āptyai
16.14.6	mahāvratān madhyandinaḥ
16.14.7	rājanaṃ pṛṣṭhaṃ bhavati
16.14.8	etad vai puruṣavidhaṃ sāma yad rājanam / tad enaṃ svena sāṃnā samardhayati
16.14.9	anucaraprabhṛti ṣaṣṭhāt tṛtīyasavanam
16.14.10	nārāśaṃsaṃ vai ṣaṣṭham ahaḥ
16.14.11	puruṣo vai nārāśaṃsaḥ
16.14.12	tad enaṃ svena rūpeṇa samardhayati
16.14.13	mahādivākīrtyam agniṣṭomasāma bhavati
16.14.14	etad vai puruṣavidhaṃ sāma yan mahādivākīrtyam / tad enaṃ svena sāṃnā samardhayati
16.14.15	ṣoḍaśyantaṃ saṃtiṣṭhate
16.14.16	ṣoḍaśakalo vai puruṣaḥ / tad enaṃ svena rūpeṇa samardhayati
16.14.17	pṛṣṭhyasya pañcamaṃ caturtham ahaḥ
16.14.18	sahapuruṣaṃ ca dīyate
16.14.19	daśapaśur viśākhayūpaḥ
16.14.20	dvādaśadvādaśa rtupaśavaḥ
16.15.1	brahma svayambhu tapo 'tapyata / tat tapas taptvaikṣata / na vai tapasy ānantyam asti hantā sarveṣu bhūteṣv ātmānaṃ juhavānīti / tat sarveṣu bhūteṣv ātmānaṃ hutvā sarvāṇi bhūtāni sarvamedhe juhavāṃ cakāra / tato vai tat sarveṣāṃ bhūtānāṃ śraiṣṭhyaṃ svārājyam ādhipatyaṃ paryait / tatho evaitad yajamāno yat sarvamedhena yajate sarveṣu bhūteṣv ātmānaṃ hutvā sarvāṇi bhūtāni sarvamedhe juhavāṃ karoti / tato vai sa sarveṣāṃ bhūtānāṃ śraiṣṭhyaṃ svārājyam ādhipatyaṃ paryeti
16.15.2	pauruṣamedhikaṃ purastāt karma
16.15.3	agniṣṭud indrastud vaiśvadevastut sūryastuty aśvam ālabhante
16.15.4	pauruṣamedhikaṃ pañcamam ahaḥ
16.15.5	tatra puruṣam ālabhante
16.15.6	vājapeyaḥ ṣaṣṭham
16.15.7	āptoryāmaḥ saptamam
16.15.8	tatra sarvān medhān ālabhante ye ke ca prāṇinaḥ
16.15.9	vapā vapāvatāṃ juhvati
16.15.10	tvaco 'vapākānām
16.15.11	saṃvraścam oṣadhivanaspatīnāṃ prakiranti
16.15.12	triṇavatrayastriṃśe 'ṣṭamaṇavame ahanī
16.15.13	viśvajit sarvastomaḥ sarvapṛṣṭho 'tirātra uttamam ahaḥ
16.15.13	sarvaṃ vai viśvajit sarvastomaḥ sarvapṛṣṭho 'tirātra uttamam ahaḥ
16.15.14	sarvaṃ vai viśvajit sarvastomaḥ sarvapṛṣṭho 'tirātraḥ
16.15.15	sarvaṃ sarvamedhaḥ
16.15.16	sarveṇa sarvam āpnavānīti
16.15.17	viṃśatipaśur viśākhayūpaḥ
16.15.18	caturviṃśatiścaturviṃśatir ṛtupaśavaḥ
16.15.19	atra sarvamedhaḥ saṃtiṣṭhate
16.15.20	sahabhūmi ca dīyate
16.16.1	gārhapatye 'dharāraṇim anuprahṛtya / āhavanīya uttarāraṇim / ātmany agnīn samāropya / araṇyaṃ pravrajet
16.16.2	viśvakarmā ha bhauvano 'ntata īje
16.16.3	taṃ ha bhūmir uvāca / na mā martyaḥ kaścana dātum arhati viśvakarman bhauvana māṃ didāsitha / upa maṅkṣye 'haṃ salilasya madhye mṛṣaiva te saṃgaraḥ kaśyapāya // iti
16.16.4	tāṃ kaśyapa ujjahāra
16.17.1	vājapeye brahmaudumbaraṃ rathacakram ārohati vājasyāhaṃ savituḥ save satyasavasya bṛhaspater uttamaṃ nākaṃ roheyam iti
16.17.2	indrasyeti kṣatriye yajamāne
16.17.3	marutām iti vaiśye
16.17.4	tasminn upaviśyāviddhe rathacakre 'saṃpreṣitas triḥ sāma gāyati
16.17.5	api vā japet triḥ
16.17.6	āvir maryā ā vājaṃ vājino agman / devasya savituḥ save svargāṁ arvanto jayata // iti ca
16.17.7	tenaiva mantreṇa patyavarohati
16.17.8	aruham iti pratyavarohaṇe vikāraḥ
16.17.9	hiraṇmayena pātreṇa madhugrahasya prāṇabhakṣaṃ bhakṣayitvopayacchate pātram
16.17.10	divam ayaṃ yajamāno rohati svargam ayaṃ yajamāno rohatīti vā
16.17.11	yūpaṃ rohantam ūṣapuṭair arpayanti
16.18.1	rājasūye 'bhiṣikto yajamāno brahmann iti pañcakṛtvo brahmāṇam āmantrayate
16.18.2	tvaṃ brahmāsīty evaṃ sarvatra pratiśṛṇoti
16.18.3	savitāsi satyaprasava iti prathame
16.18.4	indro 'si viśvaujā iti dvitīye
16.18.5	varuṇo 'si dharmapatir iti tṛtīye
16.18.6	rudro 'si suśeva iti caturthe
16.18.7	tvaṃ brahmāsīty eva pañcame
16.18.8	manasāsmai hiraṇmayau pravṛttau dadāti
16.18.9	tau manasā pratigṛhṇāti
16.18.10	aśvamedha ṛtvijo raśanā dhārayanto 'śvaṃ hradayoḥ saṃsyandinoḥ snāpayanti
16.18.11	anenāyam aśvena medhyena rājeṣṭvā vijayatām abrahmaṇy uñjitāyā iti
16.18.12	yadi cainaṃ yajamānena pṛṣṭhe 'bhimarśayeyur ahaṃ ca tvaṃ ceti japet
16.18.13	saṃsthite madhyame 'hany āhavanīyam abhito dikṣu prāsādān viminvanti
16.18.14	tān upariṣṭāt sanivyādhaiḥ prākāraiḥ parighnanti
16.18.15	sarvauṣadhim ṛtvijo rātrīṃ juhvati
16.18.16	prātaranuvākavelāyāṃ pratyavarohanti
16.18.17	parikarmiṇa ārohanti / te juhvaty odayāt
16.18.18	atrātreyaṃ sahasreṇāvakrīya yaḥ śukraḥ piṅgākṣo valinas tilakāvalo viklidhaḥ khaṇḍo baṇḍaḥ khalatistam ādāya nadīṃ yanti
16.18.19	athainam udake 'bhipragāhya yadāsyodakaṃ mukham āsyandetāthāsmā adhvaryur mūrdhany aśvatedaniṃ juhoti bhrūṇahatyāyai svāheti
16.18.20	atha taṃ niḥṣedhanti
16.18.21	niḥṣiddhapāpmāno 'pagrāmā bhavantīti
16.19.1	athāta ekottarā ahīnāḥ
16.19.2	yad ekavidhaṃ tad ekarātreṇāpnoti
16.20.1	atha yad dvividhaṃ tad dvirātreṇa
16.20.2	dve vā ahorātre dve dyāvā pṛthivī dve ime pratiṣṭhe / tad yat kiṃ ca dvividham adhidaivatam adhyātmaṃ tat sarvam enenāpnoti
16.20.3	avyakto 'haḥsaṃghāto daśarātram adhikurvīta
16.20.4	ādito 'vacchedaḥ
16.20.5	antyasyātirātrabhāvaḥ
16.20.6	anvahaṃ dakṣiṇā
16.20.7	adīkṣitā dīkṣitaṃ yājayanti
16.20.8	māsāpavargā ahīnāḥ
16.20.9	sutyapratihrāse dīkṣā vivardhayeyuḥ
16.20.10	nāsaṃvatsaradīkṣitāya mahāvrataṃ śaṃset
16.20.11	nāsaṃvatsarabhṛtokhāya
16.20.12	nityam āgniṣṭomikaṃ prathamam ahaḥ syād iti haika āhuḥ
16.20.13	mukhyo vā eṣa yajñakratur yad agniṣṭomaḥ
16.20.14	yajñamukhasyānavarārdhyai
16.20.15	saṃpātau tu nividdhāne
16.20.16	tataṃ me yajñena vardhatety ārbhavajātavedasīye dvitiyasya
16.20.17	trirātre ca
16.20.18	abhijid viśvajitau caturviṃśamahāvrate goāyuṣī vā
16.20.19	yad dvividhaṃ tad dvirātreṇāpnoti
16.21.1	atha yat trividhaṃ tantrirātreṇa
16.21.2	trayo vā ime lokās trīṇi jyotīṃṣi triṣavaṇo yajñaḥ / tad yat kim ca trividham adhidaivatam adhyātmaṃ tat sarvam enenāpnoti
16.21.3	trivṛtprabhṛtayas trayaḥ stomāḥ prathamasyāhnaḥ
16.21.4	pañcadaśaprabhṛtayo dvitīyasya
16.21.5	ṣoḍaśaṃ brahmaṇa ājyam
16.21.6	ekaviṃśaprabhṛtayas tṛtīyasya
16.21.7	agniṣṭomaḥ prathamam ahaḥ
16.21.8	ukthyaṃ dvitīyam
16.21.9	atirātras tṛtīyam
16.21.10	rathantaraṃ pṛṣṭhaṃ prathamasya
16.21.11	vāmadevyaṃ dvitīyasya
16.21.12	bṛhat tṛtīyasya
16.21.13	ayaṃ vai loko rathantaram
16.21.14	antarikṣaloko vāmadevyam
16.21.15	asau loko bṛhat
16.21.16	eteṣām eva lokānām āptyai
16.21.17	samūḍhād ājyāni
16.21.18	madhyamāc chandomāt traiṣṭubhaḥ praugo dvitīyasyāhnaḥ
16.21.19	aryameti marutvatīyam
16.21.20	yad dvitīyasyāhno marutvatīyaṃ tat tṛtīye 'hani karoti
16.21.21	tad imāṁl lokān saṃbhoginaḥ karoti tasmād dhīme lokā anyo'nyam abihbhuñjantīti
16.21.22	ahanī vā viparyasyet
16.21.23	kas tam indra iti sāmapragātho niṣkevalyasya
16.21.24	mo ṣu tvā vāghataś caneti stotriyānurūpau pragāthau maitrāvaruṇasyoddhṛtya dvipadām
16.21.25	kaṃ navya iti kadvān
16.21.26	dvitīyād ahnaḥ sūkte
16.21.27	astāvi manmobhayaṃ śṛṇavad iti brāhmaṇācchaṃsinaḥ
16.21.28	kad ū nv asyeti kadvān
16.21.29	śrāyanta iva sūryaṃ śagdhy ū ṣu śacīpata ity acchāvākasya
16.21.30	yad indra prāg apāg udag iti kadvān
16.21.31	kayāśubhīyatadidāsīye vā nividdhāne dvitīyasya
16.21.32	anucaraprabhṛti ṣaṣṭhāt tṛtīyasavanam
16.22.1	eṣo nvai sahasrastotriyo yena prajāpatir ayajata
16.22.2	etam eva gargatrirātra ity ācakṣate
16.22.3	dvitīyo 'śvatrirātraḥ
16.22.4	madhyame 'hany aśvam ālabhante
16.22.5	aghrigāv aśvastomīyam
16.22.6	tṛtīyaś chandomaḥ pavamāha
16.22.7	parākaś caturthaḥ
16.22.8	pṛṣṭhyastomais triṣṭomāni trīṇi
16.22.9	eṣa u parākaḥ
16.22.10	etenāsmāl lokāt prajigāṃsan yajeta
16.22.11	pratiṣṭhākāmasya dvaiparāka ity āhuḥ
16.22.12	āḥy ekā jagatī te dve gāyatryau
16.22.13	ayaṃ loko gāyatras tad asmiml loke pratitiṣṭhati pratiṣṭhāyām apracyutyām
16.22.14	jyotir gaur āyur iti kusurubindutrirātraḥ
16.22.15	trīṇi śatāni prathame 'han dadāti
16.22.16	trayastriṃśataṃ pañca kalāḥ
16.22.17	evaṃ dvitīya evaṃ tṛtīye
16.22.18	tatkalā sahasratamyā go pariśiṣyate
16.22.19	tām anyayā gavā niṣkrīyām ākurvīta
16.22.20	amākāryety āhur yajamānasyaiva saṃbhūtyā iti
16.22.21	yāyantīnāṃ prathamoparamet sā syād ity āhuḥ
16.22.22	tad apracyutyai rūpam
16.22.23	yā saṃtiṣṭhantīnāṃ prathamopaviśet sā syād ity āhuḥ
16.22.24	tad apracyutyai rūpam
16.22.25	yādyaśvīnā sā syād ity āhuḥ
16.22.26	tat prajātyai rūpam
16.22.27	yā sattamā sā syād ity āhuḥ
16.22.28	sattamām amākaravā iti
16.22.29	sarvavedatrirātre triśukriyo brahmā yasyobhayataḥśrotriyās tripuruṣam
16.22.30	yat trividhaṃ tat trirātreṇāpnoti
16.23.1	atha yac caturvidhaṃ tac catūrātreṇa
16.23.2	catuṣṭayā vai paśavaḥ
16.23.3	atho catuṣpādāḥ
16.23.4	tad yat kiṃ ca caturvidham adhidaivatam adhyātmaṃ tat sarvam enenāpnoti
16.23.5	trivṛt prathamam ahaḥ pañcadaśaṃ dvitīyaṃ saptadaśaṃ tṛtīyam ekaviṃśaṃ caturtham
16.23.6	te vā ete catvāraḥ stomā nānāvīryā yajñakratavas tena hāsya catvāro vīrā nānā vīryāḥ prajāyām ājāyante ya evaṃ veda
16.23.7	eṣo nvai jamadagneś catūrātraḥ
16.23.8	athaivātreś caturvīraḥ
16.23.9	trivṛt prathamasyāhnaḥ prātaḥsavanaṃ pañcadaśo mādhyandinaḥ saptadaśaṃ tṛtīyasavanam
16.23.10	pañcadaśaṃ dvitīyasyāhnaḥ prātaḥsavanaṃ saptadaśo mādhyandina ekaviṃśaṃ tṛtīyasavanam
16.23.11	saptadaśaṃ tṛtīyasyāhnaḥ prātaḥsavanam ekaviṃśo mādhyandinas triṇavaṃ tritīyasavanam
16.23.12	ekaviṃśaṃ caturthasyāhnaḥ prātaḥsavanaṃ triṇavo mādhyandinas trayastriṃśaṃ tṛtīyasavanam
16.23.13	te vā ekaikaṃ stomam utsṛjanto yanty ekaikaṃ prajanayantaḥ
16.23.14	tena hāsya catvāro vīrā nānāvīryāḥ prayājām ājāyante / vīro hi stomaḥ
16.23.15	tasya śastram
16.23.16	rathantaraṃ pṛṣṭhaṃ prathamasya
16.23.17	sajanīyaṃ niṣkevalyam
16.23.18	kayāśubhīyatadidāsīye vā nividdhāne dvitīyasya
16.23.19	tṛtīye vairūpapṛṣṭhe vairājāt tṛtīyasavanam
16.23.20	caturthe vairājapṛṣṭhe vairūpāt tṛtīyasavanam
16.23.21	prākṛto vātirātraḥ
16.23.22	taṃ vaiśvānara ity ācakṣate
16.23.23	abhijid ābhiplavikānāṃ caturthaḥ
16.23.24	viśvajid itareṣām
16.23.25	vaiśvānaro mahāvrataṃ vā
16.23.26	yac caturvidhaṃ tac catūrātreṇāpnoti
16.24.1	atha yat pañcavidhaṃ tat pañcarātreṇa
16.24.2	pañcapadā paṅktiḥ pāṅkto vai yajñas tad yat kiṃ ca pañcavidham adhidaivatam adhyātmaṃ tat sarvam enenāpnoti
16.24.3	trivṛt prathamam ahaḥ pañcadaśaṃ dvitīyam ekaviṃśaṃ tṛtīyaṃ saptadaśaṃ caturthaṃ catuṣṭomo 'tirātra uttamam ahaḥ
16.24.4	tad vā idam āsām eva rūpeṇa
16.24.5	iyam eva trivṛto rūpeṇa
16.24.6	iyaṃ pañcadaśasya
16.24.7	iyam ekaviṃśasya
16.24.8	iyaṃ saptadaśasya
16.24.9	ayaṃ catuṣṭomasyātirātrasya
16.24.10	tad yad ekaviṃśastomānāṃ varṣiṣṭhas tasmād iyam āsāṃ varṣiṣṭhā
16.24.11	atha yac catuṣṭomo 'tirātra uttamam ahas tasmād ayam aṅguṣṭhaḥ sarvā aṅgulīḥ pratyeti
16.24.12	tasya śastram
16.24.13	tryahaś caturtham ābhiplavikam
16.24.14	pañcamasya ca dve savane ṣaṣṭhāt pṛṣṭhyasya pañcame tṛtīyasavanam
16.24.15	pañca vābhiplavikāni
16.24.16	uttamāt pañcame tṛtīyasavanam
16.24.17	abhijid ābhiplavikānāṃ caturthaḥ
16.24.18	viśvajid itareṣām
16.24.19	vaiśvānaraś ca mahāvrataṃ vā
16.24.20	ubhayor vābhijic caturtho viśvajit pañcamaḥ
16.24.21	yat pañcavidhaṃ tat pañcarātreṇāpoti
16.25.1	atha yat ṣaḍvidhaṃ tat ṣaḍrātreṇa
16.25.2	ṣaḍ vā ṛtavaḥ ṣaṭ stomās tad yat kiṃ ca ṣaḍvidham adhidaivatam adhyātmaṃ tat sarvam enenāpnoti
16.25.3	tryaho 'bhijid viśvajitau vaiśvānaraś ca mahāvrataṃ vā
16.25.4	anantaraṃ vābhijito mahāvratam
16.25.5	viśvajit ṣaṣṭhaḥ
16.25.6	pṛṣṭhyo 'bhiplavo vā
16.25.7	yat ṣaḍvidhaṃ tat ṣaḍrātreṇāpnoti
16.26.1	atha yat saptavidhaṃ tat saptarātreṇa
16.26.2	sapta prāṇāḥ sapta chandāṃsi tad yat kiṃ ca saptavdham adhidaivataṃ dhyātmaṃ tat sarvam enenāpnoti
16.26.3	tryaho 'bhijid viśvajitau mahāvrataṃ vaiśvānaraś ca
16.26.4	atha saṃvatsarasya pravaḍhaḥ
16.26.5	prākṛto 'gniṣṭomaś caturviṃśam abhijid viṣuvān viśvajin mahāvrataṃ vaiśvānaraś ca
16.26.6	eṣo nvai saptaṛṣīṇāṃ saptarātraḥ
16.26.7	etam eva janakasaptarātra ity ācakṣate
16.26.8	abhijid ābhiplavikānāṃ saptamaḥ
16.26.9	viśvajid itareṣām
16.26.10	vaiśvānaro mahāvrataṃ vā
16.26.11	yat saptavidhaṃ tat saptarātreṇāpnoti
16.27.1	atha yad aṣṭavidhaṃ tad aṣṭarātreṇa
16.27.2	aṣṭau vasavo 'ṣṭākṣarā gāyatrī tad yat kiṃ cāṣṭavidham adhidaivatam adhyātmaṃ tat sarvam enenāpnoti
16.27.3	abhijid ābhiplavikānāṃ saptamaḥ
16.27.4	viśvajid itareṣām
16.27.5	vaiśvānaraś ca mahāvrataṃ vā
16.27.6	ubhayor vābhijit saptamo viśvajid aṣṭamaḥ
16.27.7	yad aṣṭavidhaṃ tad aṣṭarātreṇāpnoti
16.28.1	atha yan navavidhaṃ tan navarātreṇa
16.28.2	catasro diśaś catasro 'vāntaradiśa ūrdhveyaṃ navamī diṅ navākṣarā bṛhatī tad yat kiṃ ca navavidham adhidaivatam adhyātmaṃ tat sarvam anenāpnoti
16.28.3	ṣaḍaho 'bhijid viśvajitau vaiśvānaraś ca mahāvrataṃ vānantaraṃ vābhijito mahāvrataṃ viśvajin navamaḥ
16.28.4	jyotir agniṣṭomo gaur ukthya āyur atirātras trir etam upayanti śalalīpiśaṅga ity ācakṣate
16.28.5	yan navavidhaṃ tan navarātreṇāpnoti
16.29.1	atha yad daśavidhaṃ tad daśarātreṇa
16.29.2	daśākṣarā virāḍ annaṃ virāṭ tad yat kiṃ ca daśavidham adhidaivatam adhyātmaṃ tat sarvam enenāpnoti
16.29.3	adhyardho 'bhiplavo nava vāgniṣṭomāḥ
16.29.4	daśarātraḥ saṃsthāvikṛtiḥ
16.29.5	vaiśvānaraś ca
16.29.6	etena ha jalo jātūkarṇya iṣṭvā trayāṇāṃ nigusthānāṃ purodhāṃ prāpa kāśyavaidehayoḥ kausalyasya ca
16.29.7	tasya ha tac chvetaketuḥ śriyam abhidhyāya pitaram adhyūhe palita yajñakāmān yān vā u śriyā yaśasā samardhayituṃ vettha no ātmānam iti
16.29.8	taṃ hovāca / mā maivaṃ putra voco yajñakratur eva me vijñāto 'bhūt tam eva etat kṛtsnake brahmabandhau vyajijñāsiṣi
16.29.9	tad u kila tathaivāsa yathaivainaṃ provāca
16.29.10	sa eṣa purodhākāmasya yajñaḥ
16.29.11	pra purodhām āpnoti ya evaṃ veda
16.29.12	catuṣṭomāt samūḍhāt trikakudaḥ śastram
16.29.13	atha mahātrikakudaś ca
16.29.14	chandomatrikakudaś ca
16.29.15	agniṣṭud indrastud vaiśvadevastut pṛṣṭhyo vaiśvānaraś ca
16.29.16	ṣaḍaho 'bhijid viśvajitāu mahāvrataṃ vaiśvānaraś ca
16.29.17	prākṛto 'gniṣṭomo navamo 'ṣṭamo vā viśvajid daśamaḥ
16.29.18	yad daśavidhaṃ tad daśarātreṇāpnoti
16.30.1	atha yad ekādaśavidhaṃ tad ekādaśarātreṇa
16.30.2	ekādaśākṣarā triṣṭup traiṣṭubhāḥ paśavas tad yat kiṃ caikādaśavidham adhidaivatam adhyātmaṃ tat sarvam enenāpnoti
16.30.3	vyūḍhacchandā daśarātraḥ
16.30.4	sāmūḍhako vā
16.30.5	vaiśvānaraś ca
16.30.6	bṛhadrathantarapṛṣṭho vā
16.30.7	viśvajid ekādaśaḥ
16.30.8	taṃ pauṇḍarīka ity ācakṣate
16.30.9	ayutaṃ dakṣiṇā
16.30.10	aśvasahasram ekādaśam ity eke
16.30.11	ukto dvādaśāhaḥ
16.30.12	ta ete purastād agniṣṭomā upariṣṭād atirātrā uttarottariṇa ekottarā ahīnāḥ
16.30.13	uttarottariṇīm eva tac chriyaṃ virājam annādyam āpnoti ya evaṃ veda ya evaṃ veda
17.1.1	athāto mahāvratasya
17.1.2	purastād eva katipayāhena hotā preṅkhaphalakam utpāṭayati
17.1.3	tiṣṭhata evodumbarasya
17.1.4	purastād ādityasyodayanataḥ
17.1.5	yadi purastān na vidyetāthāpy uttarataḥ
17.1.6	yadi dakṣiṇataḥ
17.1.7	paścād vā syāt
17.1.8	mūle chedayitvā prāṅ vodaṅ vā tiṣṭhann utpāṭya yady aṇur udumbaraḥ syāt
17.1.9	api dve vā trīṇi vā phalakāni saṃtṛḍyuḥ
17.1.10	tad bāhumātraṃ prāg bhavati
17.1.11	aratnimātraṃ tiryak
17.1.12	saṃtaṣṭam
17.1.13	prajñātāgram
17.1.14	tac caturdhānteṣu vitardayati
17.1.15	athaitasya vai vodumbarasyānyasya vā viśākhyau chedayanti
17.1.16	paraḥpuruṣe
17.1.17	vamśaṃ ca
17.1.18	yady udumbaro na vidyeta yo 'nyo vṛkṣaḥ phalagrahiṣṇuḥ kalyāṇābhivyāhāro vā syāt tasyaitad upakalpayet
17.2.1	atha mauñjyau rajjū kārayanti
17.2.2	dṛḍhe
17.2.3	triguṇe
17.2.4	parodvivyāyāme
17.2.5	etāvad dhotāram abhitaḥ
17.2.6	audumbarīm āsandīm udgātre saṃghnanti
17.2.7	tasyai prādeśamātrāḥ pādā bhavanti
17.2.8	aratrimātrāṇi śīrṣaṇyāny anūcyāni
17.2.9	tāṃ saṃhatya mauñjībhiḥ syandyābhir vivayanti dviguṇābhiḥ prasalavisṛṣṭābhiḥ
17.3.1	athaitāṃ vīṇāṃ śatatantrīm upakalpayanti
17.3.2	tasyāḥ pālāśī sūnā bhavati
17.3.3	audumbaro daṇḍaḥ
17.3.4	api vaudumbarī dūnā pālāśo daṇḍaḥ
17.3.5	tām ānaḍuhena sarvarohitena carmaṇā bāhyatolomnābhiṣīvyanti
17.3.6	tasyai mūle daṇḍaṃ daśadhātividhyanti
17.3.7	tad daśadaśa rajjūḥ pravayanti
17.3.8	tā agre nānā badhnanti
17.3.9	daṇḍasamāsā vīṇā śatatantrī bhavati
17.3.10	vetasaśākhā sapalāśā vādiny upakḷptā bhavati
17.3.11	svayaṃnatā vā śareṣīkā
17.3.12	ghāṭakarkarīr avaghatarikāḥ kāṇḍavīṇāḥ piccorā iti patnya upakalpayanti
17.3.13	upamukhena picchorāṃ vādayet
17.3.14	vādanena kāṇḍavīṇām
17.3.15	tāṃ ghāṭarīr ity ācakṣate
17.3.16	yā ghāṭarī mṛduṃ vādayet sārātiḥ syāt
17.3.17	dviṣantaṃ janayet
17.4.1	caturo dundubhīn adhvaryuḥ sahananān upakalpayati
17.4.2	pūrvasyai dvāryā abhito dvārabāhū bahiḥsadaḥ saṃdhau sahananāv āsañjayati
17.4.3	aparasyai dvāryā abhito dvārabāhū antaḥsadaḥ saṃdhau sahananāv āsañjayati
17.4.4	yadi ṣaṭ syur dakṣiṇārdhe sadasa ekam uttarārdha ekam
17.4.5	muñjānāṃ ca kuśānāṃ ca kūrcam adhvaryave saṃskurvanti
17.4.6	tasmiṃs tiṣṭhan pratyāgṛṇāti
17.4.7	athetare dīkṣitāḥ pratipuruṣaṃ bṛsīḥ kurvate yathā prādeśamātreṇopari bhūmeḥ syuḥ
17.4.8	atha yā mārjālīyaṃ paryeṣyantyo bhavanti tābhyaḥ pratyekaṃ navān kalaśān upakalpayanti
17.5.1	athaitam aśvaratham upakalpayanti vitatavarūtham
17.5.2	dhanuś ca trīmś ceṣūn
17.5.3	rājānaṃ vā rājamātraṃ vājer astāram
17.5.4	yadi rājā vā rājamātro vā na vidyeta ya etāṃ dhiyaṃ vidyāt sa etat kuryāt
17.5.5	uttareṇāgnīdhraṃ prāñcyau prahve sthūṇe viminvanty ākhaṇāya
17.5.6	tad iḍasaṃvartaṃ votkaraṃ vā carmaṇābhivitanvanti
17.5.7	tan na sapatreṇātividhyet
17.5.8	jaghanenāgnīdhraṃ bahirvedyavaṭaṃ khananti
17.5.9	tam etasyopālambhyasya ṛṣabhasya carmaṇā prācīnagrīveṇodīcīnagrīveṇa vottaratolomnābhiṣīvyanti
17.5.10	taṃ tasyaiva lāṅgūlena kāle bhūmiḍundubhim āghnanti
17.6.1	atha śūdrāryau strīpumāṃsau baṇḍakhalatī ity upakalpayanti
17.6.2	tad etat purāṇam utsannaṃ na kāryam etasmin samupakḷpte
17.6.3	saṃsthite daśame 'hani sadohavir dhānāni samūhanti
17.6.4	āgnīdhraṃ patnīśālaṃ ca
17.6.5	atha navaiḥ kuśair bahulam upastṛṇanti
17.6.6	katipayān kuśabhārān nidadhati prātar bṛsībhyaḥ
17.7.1	atha mahārātre mahāvratāya prātar anuvākam upākurvanti
17.7.2	yathā parisahasram anubrūyāt
17.7.3	tasya pañcaviṃśaḥ stomaḥ
17.7.4	rājanaṃ pṛṣṭham
17.7.5	agniṣṭomo yajñaḥ
17.7.6	athaite pariṣṭavanīyā bhavanti trivṛt pañcadaśaḥ saptadaśa ekaviṃśa iti
17.7.7	aindrāgno vaikādaśinānāṃ vaikaḥ savanīyaḥ
17.7.8	aindraś ca rṣabhaḥ prājāpatyaś cāja upālambhyau
17.7.9	nirukta aindraḥ
17.7.10	upāṃśu prājāpatyaḥ
17.7.11	te yatra vapāsu hutāṣu saṃprasarpanti tad etat preṅkhamiśraṃ bahirvedi prakṣālyāntareṇa cātvālotkarau tīrthaṃ tena prapadyottareṇāgnīdhrīyaṃ dhiṣṇyaṃ paryāhṛtya pūrvayā dvārā sadaḥ prahṛtyāgreṇottareṇa hotur dhiṣṇyaṃ prāṅ upanidadhati
17.7.12	evam eva yasyayasya bahirvedi bhavati yathā saṃcaraḥ saṃprasarpaṇe bhavati tathāhṛtyottarata upanidadhati
17.7.13	tasya traiṣṭubhaṃ prātaḥsavanaṃ syād iti paiṅgyaṃ śuṣkabhṛṅgārīyam
17.8.1	viśoviśo vo atithim ity ājyam
17.8.2	tasya dvādaśārdharcaśaḥ śastvāgniṃ naro dīdhitibhir araṇyor ity etat pañcaviṃśatyṛcam upasaṃśaṃsati
17.8.3	tad diṣṭaśastram
17.8.4	traiṣṭubhaḥ praugaḥ
17.8.5	kuvid aṅga namasā ye vṛdhāsa iti vāyavyaṃ caindravāyavaṃ ca
17.8.6	maitrāvaruṇaṃ ca yathā viṣuvati
17.8.7	ka u śravat katamo yajñiyānām ity āśvinam
17.8.8	kathā mahām avṛdhat kasya hotur ity aindram
17.8.9	ko vas trātā vasavaḥ ko varūteti vaiśvadevam
17.8.10	uta syā naḥ sarasvatī juṣāṇeti sārasvatam
17.8.11	sa tṛcakḷptaḥ
17.8.12	tasya pacchaḥ śastram
17.8.13	aikāhikaṃ vā prātaḥsavanam
17.8.14	kḷptaṃ prātaḥsavanam
17.9.1	athāto mādhyandinaṃ savanam
17.9.2	ā tvā rathaṃ yathotaya iti marutvatīyasya pratipat
17.9.3	idaṃ vaso sutam andha ity anucaraḥ
17.9.4	eṣa eva nitya ekāha ātānaḥ
17.9.5	asatsu me jaritaḥ sābhivega iti vāsukraṃ pūrvaṃ śastvā mahāṁ indro nṛvadā carṣaṇiprā ity etasmiṃs traiṣṭubhe nividaṃ dadhāti
17.9.6	ubhe sūkte paccaḥ saṃśaṃset
17.9.7	iti nvā u marutvatīyam
17.10.1	athāto niṣkevalyam
17.10.2	saṃsthite prātaḥsavane preṅkhāvaṭau khānayed iti sā sthitiḥ
17.10.3	śaste marutvatīya iti paiṅgyam
17.10.4	jaghanena svaṃ dhiṣṇyaṃ padaṃ ca caturaṅgulaṃ ca pramāya tat paścādudīcīnāgraṃ phalakaṃ nidhāyobhayataś caturaṅgule upadhāya bahiś caturaṅgulābhyāṃ lekhe lekhayitvā preṅkhāvaṭau khānayed dakṣiṇaṃ pūrvam athottaram
17.10.5	prāñcau vodañcau votkirā utkiranti
17.10.6	tad viśākhyāv avadhāyodīcīnāgraṃ vamśam abhyādadhāti
17.10.7	śīrṣṇā hotā mimīte
17.10.8	yadi hrasvaḥ syād ūrdhvabāhur mimīte
17.10.9	dṛḍhaparyuṣṭe paryṛṣati yathā na vyatheyātām
17.10.10	athaitat preṅkhaphalakaṃ rajjubhiś caturdhānteṣu parivyayati yathā na saṃbhraśyeta
17.10.11	uttareṇa dakṣiṇāṃ preṅkhasthūṇāṃ dakṣiṇāṃ rajjuṃ badhnanti
17.10.12	dakṣiṇenottarāṃ preṅkhasthūṇām uttarāṃ rajjuṃ badhnanti
17.10.13	tat saṃbādhya prāsyati yathā prādeśamātreṇopari bhūmeḥ syāt
17.10.14	tadadhastāt kuśaiḥ prācīnāgraiś codīcīnāgraiś cābhyupohati
17.10.15	tad abhiṇivīḍhaṃ paryṛṣati yathā na vyatheta
17.10.16	tat saṃbādhyottarasyāṃ preṅkhasthūṇāyām apāśrayati
17.10.17	tac chaste marutvatīye yathāsthānaṃ sthāpayet
17.11.1	athādhvaryur māhendraṃ grahaṃ gṛhītvaiti
17.11.2	agreṇa hotur dhiṣṇyaṃ prāṅ upaviśati
17.11.3	taṃ hotāhādhvarya upa nu rameti
17.11.4	sa uttareṇottarāṃ preṅkhasthūṇām uttareṇādhvaryuṃ prāṅ upaniṣkramya pūrvayā dvārāgnīdhraṃ prapadyottareṇāgnīdhrīyaṃ dhiṣṇyaṃ paryetya paścāt prāṅ upaviśya dakṣiṇaṃ jānv ācya sruveṇājyasthālyā upahatya juhoti
17.12.1	āyuṣmad gāyatraṃ viśvāyū rathantaraṃ sarvāyur bṛhatsāmāyur vāmadevyam atyāyur yajñāyajñīyaṃ teṣām aham āyuṣāyuṣmān bhūyāsam asyai prāṇaḥ saṃcarati prajāyai hṛdayāya kaṃ sarvā vinuḍya saṃtṛḍyo mayy astu śaradaḥ śataṃ svāheti prathamām
17.12.2	dive svāhāntarikṣāya svāhā pṛthivyai svāheti tisraḥ
17.12.3	gave svāhā vāce svāhā vācaspataye svāhety aparās tisraḥ
17.12.4	yad idam iti haitihaṃ daivyaṃ saha uccaret / tad vayaṃ yajāmahe yad asmabhyam iti dravat / vāco rājan yajāmahe vācaspate sahasva me / yo asmāṁ abhidāsati // svāhety aṣṭamīṃ hutvā yathāyatanaṃ sruvaṃ nidhāya yathāprapannam upaniṣkramyāgreṇa sada uttareṇa srutiṃ prāṅ tiṣṭhan parimādāñ japāñ japati
17.12.5	vāg āyur viśvāyur viśvam āyur ehy evā hīndropehi viśvatha vidā maghavan vidā iti
17.12.6	athātraiva tiṣṭhann agniṃ yathāṅgam upatiṣṭhate
17.13.1	namas te gāyatrāya yat te śiro yat te pura iti pūrvārdham
17.13.2	namas te rathantarāya yas te dakṣiṇo bāhur yas te dakṣiṇaḥ pakṣa iti dakṣiṇaṃ pakṣam
17.13.3	namas te bṛhate yas ta uttaro bāhur yas ta uttaraḥ pakṣa ity uttaraṃ pakṣam
17.13.4	namas te vāmadevyāya yat te madhyaṃ yas ta ātmeti madhyam
17.13.5	namas te yajñāyajñīyāya yat te pucchaṃ yā pratiṣṭheti puccham
17.13.6	samiddhasyaivaitān bhāgān upatiṣṭheta yady uttaravedau bhavati
17.13.7	athātraiva tiṣṭhann ādityam upatiṣṭhate
17.13.8	ākāśaṃ śālāyai kuryur iti haika āhuḥ
17.13.9	deśena tv evopātiṣṭhate
17.13.10	subhūr nāmā asi śreṣṭho raśmir devānāṃ saṃsadyayā tanvā brahma jinvasi tayā mā jinva tayā mā janaya tayā mā pāhi brahmavarcasam annādyaṃ mayi tviṣiṃ dhā namas te astu mā mā hiṃsīr iti
17.13.11	atha dakṣiṇāvṛt praviśati
17.13.12	paścāt preṅkhaṃ prāṅ upaviśya tad anvārabhyān anusṛjan vāg yata āsta ādhisarpaṇāt
17.14.1	sa purastād eva chandogebhyaḥ śīrṣaṇyāṃs tṛcān nigādayeta
17.14.2	sa purastād evādhvaryuṇā saṃvādayeta
17.14.3	dvādaśakṛtvas tūṣṇīṃ śaṃse pratyāgṛṇītād vihṛtam ātmānaṃ ca padānuṣaṅgāṃś ca śaṃsiṣyābhyavihṛtaṃ tvaṃ pratyāgṛṇītād iti
17.14.4	atha prastotāram āha saptasu stotriyāsu pariśiṣṭāsu naḥ prabrūtāt tāvad dhīdaṃ japyam iti
17.14.5	athādhvaryuḥ stotram upākaroti
17.14.6	yatraivodgātāsandīm adihrohaty atha prastotāpratihartārau bṛsyāv adhisarpataḥ
17.14.7	upagātāraś ca
17.14.8	udgātaiva prathamo vīṇāṃ pravādayati
17.14.9	taṃ patnyo 'nu pravādayanti
17.14.10	āghnanti dundubhīn
17.14.11	āhanti bhūmidundubhim
17.14.12	kurvanti ghoṣaṃ ghoṣakṛtaḥ
17.14.13	atha pūrṇakumbhā apo bibhratyo mārjālīyaṃ pariyanti
17.14.14	hai mahā3 idaṃ madhv idaṃ madhv ity etāṃ vācaṃ vadanti
17.14.15	apradakṣiṇaṃ triḥ
17.14.16	prasalavi tūṣṇīṃ tata ūrdhvam
17.15.1	athaitam aśvarathaṃ yuñjanti
17.15.2	agreṇa dakṣiṇaṃ vedyaṃsam
17.15.3	taṃ saṃnaddha ātiṣṭhati rājā vā rājamātro vā dhanuś ca trīmś ceṣūn ādāya
17.15.4	so 'bhito vediṃ triḥ prasalavi parivartamāna etam ākhaṇaṃ vidhyati
17.15.5	taṃ na sapattreṇātividhyet
17.15.6	evaṃ dvitīyam evaṃ tṛtīyam
17.15.7	taṃ prāñcam udañcaṃ śrathnanti
17.15.8	taṃ tatraiva vimuñcanti
17.15.9	atha prastotā saptasu stotriyāsu pariśiṣṭāsvāhā veleti
17.15.10	atha hotā dakṣiṇena prādeśena preṅkha phalakaṃ ca bhūmiṃ ca samṛśañ japatiṣaṃ mahān mahatyā dadhād iti
17.15.11	athopari preṅkhaphalake prādeśaṃ nidhāya japati saṃ devo devyā dadhād iti
17.15.12	athopari preṅkhaphalakāt prādeśamātre prādeśaṃ dhārayañ japati saṃ brahma brāhmaṇyā dadhād iti
17.15.13	athopanidhāya preṅkhaphalakaṃ trir abhyanya trir abhyavān iti
17.16.1	athainad urasā saṃspṛśya dakṣiṇaṃ bhāgam ātmano 'tiharañ japaty arko 'si vasavas tvā gāyatreṇa chandasārohantu tān aham anvārohāmi rājyāyeti
17.16.2	athottaraṃ bhāgam ātmano 'tiharañ japati rudrās tvā traiṣṭubhena chandasārohantu tān aham anvārohāmi svārājyāyeti
17.16.3	atha dakṣiṇaṃ bhāgam ātmano 'tiharañ japaty ādityās tvā jāgatena chandasārohantu tān aham anvārohāmi sāmrājyāyeti
17.16.4	athottaraṃ bhāgam ātmano 'tiharañ japati viśve tvā devā ānuṣṭubhena cchandasārohantu tān aham anvārohāmi kāmaprāyeti
17.16.5	atha samadhisṛpya prāñcau pādā upāvahṛtya bhūmau pratiṣṭhāpayati
17.16.6	atha trir abhyanya trir abhyavān iti
17.16.7	athopari preṅkhaphalake dakṣiṇottariṇam upasthaṃ kṛtvā dakṣiṇena prādeśena paścāt preṅkhaphalakam upaspṛśati prajāpatiṣ ṭvārohatu vāyuḥ preṅkhayatv iti
17.16.8	atha trir abhyanya trir abhyavān iti
17.16.9	atha prāñcau pāṇī parigṛhya japati
17.17.1	saṃ vāk prāṇena sam ahaṃ prāṇena saṃ cakṣur manasā sam ahaṃ manasā saṃ prajāpatiḥ paśubhiḥ sam ahaṃ paśubhiḥ suparṇo 'si garutmān premāṃ vācaṃ vadiṣyāmi bahu kariṣyantīṃ bahu kariṣyan bāhor bhūyaḥ svargam iṣyantīṃ svargam iṣyann iti
17.17.2	atha trir abhyanya trir abhyavān iti
17.17.3	sa visṛṣṭavāṅ matsaraṃ vininīṣamāṇa āsta ā stotrasya pravadanāt
17.17.4	yatraiva hotā preṅkham adhirohati tat sarve ṣagṛhapatikā bṛsīr adhisarpanti
17.17.5	uttamāyāṃ stotriyāyāṃ pariśiṣṭāyām avatṛṇatti dundubhīn
17.17.6	avatṛṇatti bhūmidundubhim
17.17.7	uparamanti ghoṣaṃ ghoṣakṛtaḥ
17.17.8	atha pūrṇakumbhā apo bibhratyo mārjālīyaṃ pariyanti
17.17.9	mārjālīye tāḥ kalaśān avaninīyopanidhāya yathaitam utsṛjyante
17.17.10	eṣeti prāha
17.17.11	prokte hotā vācaṃ yacchaty ānuvaṣaṭkārāt
17.17.12	upa pratihāram āhāve 'nuramati
17.17.13	pratihṛta āhvayate
17.17.14	adhvaryo śoṃsāvo3 ity uccair āhūya yathāsya vāk sarvā anyā vāco 'tivadet
17.17.15	uccair āhūya trir upāṃśu hiṃkṛtyopāṃśu tūṣṇīṃśaṃsam / tasyātas tasyātaḥ
18.1.1	uccair āhūya trir upāṃśu hiṃkṛtya
18.1.2	brahma jajñānaṃ prathamaṃ purastād iyaṃ pitre rāṣṭryety agre viśve devā mama śṛṇvantu yajñiyā ity etās tisra ṛcas tūṣṇīṃśaṃsas tā upāṃśv apraṇuvan pacchaḥ
18.1.3	athātmane vācam utsṛjati
18.1.4	tad id āsa bhuvaneṣu jyeṣṭham iti stotriyas tṛcaḥ
18.1.5	tad etan navarcam
18.1.6	vane na vā yo nyadhāyi cākann ity aṣṭau
18.1.7	śākmanā śokā aruṇaḥ suparṇa iti tṛcam
18.1.8	yo adadhāj jyotiṣi jyotir antar mahat tan nāma guhyaṃ puruspṛg idaṃ ta ekaṃ para ū ta ekam iti tisra ekapātinyaḥ
18.1.9	tās trayoviṃśatiḥ
18.1.10	triḥśastayā prathamayā saha pañcaviṃśatiḥ
18.1.11	sa eṣa ātmā pañcaviṃśaḥ
18.1.12	taṃ nadenopasṛṣṭaṃ śaṃsati
18.1.13	nadaṃ va odatīnām iti
18.1.14	traiṣṭubhāni pūrvāṇi padāni nadasyottarāṇi
18.1.15	prathamena traiṣṭubhena padena prathamaṃ nadasya padam upasaṃdhāyāvasyati
18.1.16	dvitīyena traiṣṭubhena dvitīyaṃ saṃdhāya praṇauti
18.1.17	tṛtīyena traiṣṭubhena tṛtīyaṃ saṃdhāyāvasyati
18.1.18	caturthena traiṣṭubhena caturthaṃ saṃdhāya praṇauti
18.1.19	evaṃ vihṛtāṃ prathamāṃ triḥ śaṃsati
18.1.20	parācīr uttarāḥ
18.1.21	evaṃ vihṛtā eva yā tṛtīyā sūktasya tasyā uttaram ardharcam utsṛjati nadasya cottaram
18.1.22	tau purastād dvipadānāṃ śaṃsati
18.1.23	ātmānaṃ śastvātha sūdadohasaṃ śaṃsati / tā asya sūdadohasa iti tām ardharcaśaḥ
18.2.1	athaitāni śīrṣaṇyāni tṛcāni śaṃsati
18.2.2	indram id gāthina indreṇa saṃ hīndro dadhīca uttiṣṭhann ojasā sahod ghed abhi śrutām agham ud u tyaṃ jātavedasam ity eteṣāṃ tṛcānāṃ yeṣu sāmagāḥ stuvīraṃs tāni śaṃset
18.2.3	ud u tyaṃ jātavedasam ity etasminn u haike navarce stuvate
18.2.4	te yadi tathā kuryur etad eva śaṃset
18.2.5	ud u tyaṃ jātavedasam ity etasyo haike prathame tṛce stuvate
18.2.6	te yadi tathā kuryur itareṣāṃ ye kāmayeta te upāharet
18.2.7	tāny ardharcaśaḥ śastvātha sūdadohasam
18.3.1	athaitaṃ graivaṃ tṛcaṃ śaṃsati
18.3.2	yasyedam oja ārujas tujo yujo balaṃ sahaḥ / indrasya rantyaṃ bṛhat / anādhṛṣṭaṃ vipanyayā nādhṛṣa ādadharṣayā / dhṛṣāṇaṃ dhṛṣitaṃ śavaḥ / sa no dadātu taṃ rayiṃ puru piśaṅgasaṃdṛśam / indraspatistavastomo janeṣu / iti
18.3.3	tam ardharcaśaḥ śastvātha sūdadohasam
18.4.1	uruṃ no lokam anu neṣi vidvān ity akṣā
18.4.2	tāṃ pacchaḥ śastvātha sūdadohasam
18.4.3	atha rathantarasya stotriyaṃ punar ādāyaṃ kakupkāram atha sūdadohasam
18.4.4	atha rathantarasyānurūpaṃ punar ādāyaṃ kakupkāram atha sūdadohasam
18.4.5	atha dhāyyāṃ pacchaḥ śastvātha sūdadohasam
18.4.6	atha rāthantaraṃ pragātham ardharcaśaḥ śastvātha sūdadohasam
18.4.7	ya eka iddhavyaś carṣaṇīnām iti sūktaṃ tat pacchas tasya dvitīyām uddhṛtya viśvo hy anyo arir ā jagāmeti yaitasya dvitīyā tām iha dvitīyāṃ karoti sūktaṃ śastvātha sūdadohasam
18.4.8	tam indraṃ johavīmi maghavānam ugram iti prahastakas tṛcaḥ
18.4.9	taṃ pacchaḥ śastvātha sūdadohasam
18.5.1	sa sūrye janayañ jyotir indro 'yā dhiyā taraṇir aṅgirasvān / ṛtena śuṣmī havamāno arkair abhi spṛdha usro vediṃ tatarda // ity akṣā
18.5.2	tāṃ pacchaḥ śastvātha sūdadohasam
18.5.3	atha bṛhataḥ stotriyaṃ punar ādāyaṃ kakupkāram atha sūdadohasam
18.5.4	atha bṛhato 'nurūpaṃ punar ādāyaṃ kakupkāram atha sūdadohasam
18.5.5	nātra dhāyyā bhavati
18.5.6	atha bārhataṃ pragātham ardharcaśaḥ śastvātha sūdadohasam
18.5.7	viśvo hy anyo 'rir ā jagāmeti sūktaṃ tat pacchas tasya dvitīyām uddhṛtya ya eka iddhavyaś carṣaṇīnām iti yaitasya dvitīyā tām iha dvitīyāṃ karoti
18.5.8	sūktaṃ śastvātha sūdadohasam
18.5.9	viśvāḥ pṛtanā abhibhūtaraṃ naram iti prahastakas tṛcaḥ
18.5.10	tasya pacchaḥ prathamāṃ śaṃsaty ardharcaśa uttare
18.5.11	prahastakaṃ śastvātha sūdadohasam
18.6.1	athaitāni catur uttarāṇi tṛcāni śaṃsati
18.6.2	indrāya madvane sutam indraṃ vṛtrāya hantave gāyanti tvā gāyatriṇo na tvā bṛhanto adraya iti catvāri tṛcāni
18.6.3	tāny ardharcaśaḥ
18.6.4	itthā hi soma in mada iti pāṅktaṃ tṛcaṃ tat paṅktiśaṃsam
18.6.5	saṃ ca tve jagmur gira indra pūrvīr ād aṅgirāḥ prathamaṃ dadhire vaya iti traiṣṭubhajāgate tṛce
18.6.6	te pacchaḥ śastvātha sūdadohasam
18.7.1	athaitā aśītīḥ śaṃsati
18.7.2	mahān indro ya ojasā ity etayā gāyatrīm aśītiṃ pratipadyate
18.7.3	tāni pañcadaśa tṛcāni
18.7.4	indra it somapā eka ity aṣṭau
18.7.5	eved eṣa tuvikūrmir iti trīṇi
18.7.6	ā ghā ye agnim indhata iti caturdaśa
18.7.7	tāni catvāriṃśat tṛcāni
18.7.8	tat pūrvaṃ kapalam
18.7.9	athottaram
18.7.10	pra kṛtāny ṛjīṣiṇa iti daśa tṛcāni
18.7.11	apād u śipry andhasa iti pañca
18.7.12	ā tvā viśantv indava iti catvāri
18.7.13	yad adya kac ca vtrahann iti pañca
18.7.14	patnīvantaḥ sutā ima iti catvāri
18.7.15	idaṃ hy anv ojasottiṣṭhann ojasā sahābhi pra gopatim iti trīṇi tṛcāni
18.7.16	teṣāṃ yat purastāt kṛtaṃ syāt tad uddharet
18.7.17	yady u vai na kuryur ud eva haret
18.7.18	ya ānayat parāvata iti daśa tṛcāni
18.7.19	tāni catvāriṃśat tṛcāni
18.7.20	tad uttaraṃ kapalam
18.7.21	atha sūdadohāḥ
18.8.1	yā indra bhuja ābhara ity etayā bārhatīm aśītiṃ pratipadyate
18.8.2	tā nava pratyakṣabṛhatyaḥ
18.8.3	viśve ta indra vīryam iti tisraḥ
18.8.4	taṃ ghem itthā namasvina iti dve
18.8.5	na sīma deva āpad iti ṣaṭ
18.8.6	tā viṃśatiḥ pratyakṣabṛhatyaḥ
18.8.7	atha pragāthāḥ
18.8.8	yaḥ satrāhā vicarṣaṇir iti catvāraḥ
18.8.9	mo ṣu tvā vāghataś caneti catvāra uddhṛtya dvipadām
18.8.10	ud invasya ricyata iti pañca
18.8.11	abhī ṣatas tadā bhara mā cid anyad vi śaṃsate mā u tvā purūvaso tat tvā yāmi suvīryaṃ yukṣvā hi vṛtrahantam eti dvaudvau
18.8.12	yad indra prāg apāg udag iti sapta
18.8.13	ā vṛṣasva purūvaso iti dvau
18.8.14	avipro vā yad avidhad iti pañca
18.8.15	yaḥ śakro mṛkṣo 'śvya iti ṣaṭ
18.8.16	teṣāṃ trīn ādatte
18.8.17	te catvāriṃśat pragāthāḥ
18.9.1	atha pratyakṣa bṛhatīḥ śaṃsati
18.9.2	mahe cana tvām adriva iti pañcaviṃśatiḥ
18.9.3	tāsāṃ viṃśatiṃ śastvātha sūdadohasam
18.9.4	ni gavyateti nividdhānīyā
18.9.5	tāṃ pacchaḥ śastvāhūya nividaṃ dadhāti
18.9.6	tāṃ paccho vyavagrāhaṃ śastvā samasūktām
18.9.7	uttamena padena praṇutya sa jātebhir iti nividā śaṃsati
18.9.8	tāṃ pacchaḥ śastvātha sūdadohasam
18.10.1	atha pratyakṣabṛhatīḥ śaṃsati
18.10.2	yāḥ pañcaviṃśateḥ pariśiṣṭās tābhiḥ pratipadyate
18.10.3	vayaṃ gha tvā sutāvanta iti pañcadaśa
18.10.4	tā viṃśatiḥ pratyakṣabṛhatyaḥ
18.10.5	atha pragāthāḥ
18.10.6	ye ṣaṇṇāṃ trayaḥ pariśiṣṭās taiḥ pratipadyate
18.10.7	yo rājā carṣaṇīnām iti trayaḥ
18.10.8	taṃ vo dasmamṛtīṣaham ity ekaḥ
18.10.9	ā no viśvāsu havya iti trayaḥ
18.10.10	tvām id ā hyo nara iti catvāraḥ
18.10.11	atha vālakhilyānāṃ sūktāni ṣaṭ
18.10.12	teṣāṃ dvau pragāthā utsṛjatīndraṇihavaṃ ca vaiśvadevaṃ cā no viśve sajoṣasa iti ca
18.10.13	te catvāriṃśat pragāthāḥ
18.11.1	atha pratyakṣabṛhatīḥ śaṃsati
18.11.2	matsyapāyi te maho 'smāasmā id andhaso balaṃ dhehi tanūṣu no yujāno haritā rathe taved indrāham āśasāmāsu pakvam airaya iyaṃ yā nīcyarkiṇī pra te rathaṃ mithūkṛtam antaryaccha jighāṃsatas tvaṃ viśvasya jagata iti daśaikapātinyaḥ
18.11.3	ayaṃ te astu haryata ā mandrair indra haribhir iti sūkte
18.11.4	te ardharcaśaḥ śastvātha sūdadohasam
18.12.1	indraḥ suteṣu someṣv ity etayauṣṇihīm aśītiṃ pratipadyate
18.12.2	tāny ekādaśa tṛcāni
18.12.3	ya indra somapātama ity ekādaśa teṣām ekam utsṛjatīndraṃ vṛtrāya hantava iti
18.12.4	taṃ v abhi pra gāyateti catvāri
18.12.5	sakhāya ā śiṣāmahīti nava
18.12.6	ya eka id vidayata ā yāhy adribhiḥ sutam iti dve tṛce
18.12.7	tāni ṣaṭtriṃśat tṛcāni
18.13.1	atha catuḥśataṃ gāyatrīḥ śaṃsati
18.13.2	nakir indra tvad uttara iti ṣaṭ
18.13.3	divaś cid ghā duhitaram iti caturdaśa
18.13.4	ā tū na indra vṛtrahann ity ekaviṃśatiḥ
18.13.5	ā va indraṃ kriviṃ yathā yad indrāhaṃ yathā tvam iti pañcadaśa rce
18.13.6	pra samrājaṃ carṣaṇīnām uttvā mandantu stomā iti dvādaśarce
18.13.7	ā pra drava parāvata iti nava
18.13.8	iti catuḥśataṃ gāyatrīḥ
18.13.9	vayam u tvām apūrvyety aṣṭau kākubhāḥ pragāthāḥ
18.13.10	indrāya sāma gāyateti sarvam
18.13.11	tad ardharcaśaḥ śastvātaḥ sūdadohasam
18.14.1	athaitaṃ vaśam ardharcaśaḥ śaṃsati
18.14.2	tvāvataḥ purūvaso iti
18.14.3	tasya saptadaśī jagatī tāṃ pacchaḥ
18.14.4	athaikaviṃśī dvāviṃśī caturviṃśī ca paṅktayas tāḥ paṅktiśaṃsam
18.14.5	śataṃ dāse balbūtha iti pañcapadā tasyai trīṇi padāni samasyāvasyed dvābhyāṃ praṇuyāt
18.14.6	trayodaśī ca triṃśattamī ca dvipade te pacchaḥ śastvātha sūdadohasam
18.14.7	athaitau vihṛtāv ardharcāv atha sūdadohasam
18.14.8	sā tata evotsṛjyate
18.14.9	atra caturviṃśatikṛtvaḥ śastā bhavati
18.15.1	athaitā dvipadāḥ śaṃsati
18.15.2	imā nu kaṃ bhuvanā sīṣadhāmeti pañca
18.15.3	ā yāhi vanasā saheti catasraḥ
18.15.4	eṣa brahmā ya ṛtviya iti tisraḥ
18.15.5	pra va indrāya vṛtrahantamāya viprā gāthaṃ gāyata yaj jujoṣati / arcanty arkaṃ marutaḥ svarkā ā stobhati śruto yuvā sa indraḥ / upa prakṣe madhumati kṣiyantaḥ puṣyema rayiṃ dhīmahe ta indra / viśvatoḍāvan viśvato na ā bhara yaṃ tvā śaviṣṭham īmahe / sa supraṇītī nṛtamaḥ svarāḍ asi maṃhiṣṭho vājasātaye / tvaṃ hi rādhasyata eka īśiṣe sanād amṛkta ojasā / iti ṣaṭ
18.15.6	ā dhūrṣv asmai vajram eko 'yā vājaṃ devahitaṃ sanemeti
18.15.7	tā ekaviṃśatir dvipadās tāḥ pacchaḥ
18.16.1	athaitad aindrāgnaṃ sūktaṃ gāyatrīśaṃsaṃ śaṃsatīndrāgnī yuvaṃ suṇa iti
18.16.2	tasya dvitīyā saptapadā tasyā anuṣṭubhaṃ pūrvāṃ karoti śaṃsaṃ gāyatrīm uttarām
18.16.3	triṣṭub uttamā tāṃ pacchaḥ
18.17.1	athaitad āvapanaṃ śaṃsati
18.17.2	tubhya idam indra pari ṣicyate madhv ity ekā
18.17.3	viśvajite dhanajite svarjita iti ṣaṭ
18.17.4	tāḥ pacchaḥ
18.17.5	svādor itthā viṣūvata iti pāṅktaṃ tṛcaṃ tat paṅktiśaṃsam
18.17.6	pra vo mahe mahivṛdhe bharadhvam iti vairājaṃ tṛcaṃ tad ardharcaśaḥ
18.17.7	praty asmai pipīṣata ity ānuṣṭubhaṃ tṛcaṃ tad ardharcaśaḥ
18.18.1	athaitam ānuṣṭubhaṃ samāmnāyaṃ śaṃsati
18.18.2	ehi stomāṁ abhiṣvareti nava
18.18.3	indraṃ viśvā avīvṛdhann ity aṣṭau
18.18.4	asāvi soma indra ta iti ṣaṭ / ā nas te gantu matsara iti catasraḥ
18.18.5	matsi no vasyaiṣṭaya iti pañca
18.18.6	yas te sādhiṣṭho 'vasa iti sapta
18.18.7	uroṣṭa indra rādhasa iti dve
18.18.8	yad indra citra mehaneti cataraḥ
18.18.9	yo rayivo rayiṃtama iti ṣaṭ
18.18.10	endra yāhi haribhir iti pañcadaśa
18.18.11	sa pratnathā kavivṛdha iti tṛcam
18.18.12	yaj jāyathā apūrvyeti dve
18.18.13	ā tvā giro rathīr iva iti sarvam
18.18.14	śāsa itthā mahāṁ asīti sarvam
18.18.15	tad ardharcaśaḥ
18.19.1	athaitaṃ triṣṭup chataṃ śaṃsati
18.19.2	hairaṇyastūpīyaṃ ca
18.19.3	yātaūtīyaṃ ca
18.19.4	sajanīyaṃ ca
18.19.5	adhvaryavo bharatendrāya somam iti ca
18.19.6	ā yāhy arvāṅ upa vandhureṣṭhā yudhmasya te vṛṣabhasya svarāja iti sūkte
18.19.7	nṛṇām u tvā nṛtamaṃ gīrbhir ukthair iti tṛcam
18.19.8	ā satyo yātu maghavāṁ ṛjīṣīti sarvam
18.19.9	yoniṣṭa indra sadane akāry ud u brahmāṇīti sūkte
18.19.10	tatra purastād ud u brahmīyasya padānuṣaṅgāñ chaṃsati yo vyatīṃr aphāṇayad ity etasmiṃs tṛce prathamāyā ardharcam uktvoparamati
18.20.1	atha prathamāyai tṛtīyena padena dvitīyāyai prathamaṃ padam upasaṃdhāya praṇauti
18.20.2	atha prathamāyā uttamena padena dvitīyāyai dvitīyaṃ padam upasaṃdhāyāvasyati
18.20.3	atha dvitīyāyai tṛtīyena padenottamāyai prathamaṃ padam upasaṃdhāya praṇauti
18.20.4	atha dvitīyāyā uttamena padenottamāyai dvitīyaṃ padam upasaṃdhāyāvasyati
18.20.5	athārdharcaśaḥ pariśiṣṭas tena praṇauti
18.20.6	atho ud u brahmīyasyottamāṃ pariśiṣyāhvayate
18.20.7	triḥ śastayā paridadhāti
18.20.8	paridhāyokthavīryaṃ japaty aikāhikaṃ pūrvaṃ māhāvratikam uttaraṃ mahad asi yaśo 'si bhargo 'si bhogo 'si bhuñjad asi mama bhogāya bhaveti
18.21.1	tad etat sakṛc chastāyāṃ sūdadohasi yāvacchastram upasarjanyāṃ saṃkhyāyamānāyāmṛte tūṣṇīṃśaṃsaṃ bṛhatīsahasraṃ saṃpadyate
18.21.2	trir evāhvayate
18.21.3	stotriye nividi paridhānīyāyai
18.21.4	samānau yājyā
18.21.5	ananuvaṣaṭkṛta eva preṅkhaṃ śrathnanti
18.21.6	sagraham evāyantaṃ prāṅ upāvarohati
18.21.7	pratyak preṅkhaphalakam apohati
18.21.8	parāmṛśan grahaṃ japati yam imaṃ prajayaṃ prājaiṣaṃ tam anvasānīti
18.21.9	adhvarya upahavam iṣṭvā bhakṣayaty ojase tvā iti
18.21.10	vaiśvakarmaṇo 'tigrāhyaḥ
18.21.11	tasya bhakṣa upa mā yantu majjayaḥ sanīlā upa mā jakṣur upa mā manīṣā priyām ahaṃ tanvaṃ paśyamāno mayi ramo devānām ojase tvā iti
18.21.12	atha camasān bhakṣayanti devo 'si narāśaṃsa iti
18.21.13	kḷptaṃ mādhyandinaṃ savanam
18.22.1	athātas tṛtīyasavanam
18.22.2	tat savitur vṛṇīmahe 'dyā no deva savitar iti tṛcau pratipad anucarau vaiśvadevasya
18.22.3	eṣa eva nitya ekāhātānaḥ
18.22.4	tad devasya savitur vāryaṃ mahad iti sāvitram
18.22.5	te hi dyāvāpṛthivī viśvaśambhuveti dyāvāpṛthivīyam
18.22.6	kim u śreṣṭhaḥ kiṃ yaviṣṭho nājagann ity ārbhavam
18.22.7	asya vāmasya palitasya hotur iti salilaṃ vaiśvadevaṃ tasyāḥ samudrā adhi vi kṣaranti samānam etad udakam ity ete ardharcaśaḥ śaṃsati paccha itarāḥ
18.22.8	tac chastvānobhadrīye nividaṃ dadhāti
18.22.9	pañcajanīyā paridhānīyā
18.22.10	iti nvā u vaiśvadevam
18.23.1	athāta āgnimārutam
18.23.2	vaiśvānarāya pṛthupājase vipa iti vaiśvānarīyam
18.23.3	prayajyavo maruto bhrājadṛṣṭaya iti mārutam
18.23.4	te yadi yajñāyajñīyam agniṣṭomasāma kuryus tasyoktau stotriyānurūpau
18.23.5	tayor diṣṭaṃ śastram
18.23.6	yady u vā iḍāndam agne tava śravo vaya iti stotriyas tṛco 'ta evottaraḥ sūktānurūpaḥ
18.23.7	yady u sarvasmin ṣaḍarce stuvīran nāgniṃ na svavṛktibhir ity etasya ṣaḍ anurūpaṃ kurvīta
18.23.8	ardharcaśaḥ śastram
18.23.9	yady u vā aticchandaḥsu kuryur agniṃ hotāraṃ manyeḍāsvantam iti stotriyas tṛco 'ta eva uttaraḥ sūkta anurūpaḥ
18.23.10	yāṣaptamī sūktasya tāṃ tṛtīyāṃ karotiṣo 'nurūpaḥ
18.23.11	ayaṃ jāyata manuṣo dharīmaṇīti vā stotriyas tṛco 'ta evottaraḥ sūktānurūpaḥ
18.23.12	vicaturaṃ śastram
18.23.13	nātra yajñāyajñīyasya yonim anuśaṃset
18.23.14	baḍ itthā tad vapuṣe dhāyi darśatam iti jātavedasīyam
18.23.15	ity āgnimārutasūktāni
18.23.16	ity etasyāhnaḥ sūktāni
18.23.17	tad agniṣṭomaḥ saṃtiṣṭhate
18.23.18	vasanty etāṃ rātrīm
18.24.1	atha prātar udayanīyam atirātram upayanti
18.24.2	ya evāsau prāyaṇīyaḥ sa udayanīyaḥ
18.24.3	tatra sarvān karasnān saṃbādhya preṣyati maitrāvaruṇaḥ
18.24.4	te prathamamāsaṃ dīkṣitavasanāni vā vasate
18.24.5	tāni navarātrāya nidadhati
18.24.6	uttamāya ca māsāya
18.24.7	athetarān māsān ajināni vārdravasanāni vā vasate
18.24.8	tasmin hi saṃsthitakarmāṇi kriyante
18.24.9	na parasmā ahno vasatīvarīr gṛhṇanti
18.24.10	nātipraiṣam āha
18.24.11	juhvati samiṣṭayajūṃṣi
18.24.12	yanty avabhṛtham
18.24.13	kriyate 'vabhṛthakarma
18.24.14	te yadi yajñāgārair bhokṣyamāṇā bhavanty ādadhata eva preṅkhamiśram
18.24.15	yady u dhakṣyanto 'traiva syāt
18.24.16	prajñāto 'vabhṛtaḥ
18.24.17	prajñātodayanīyā
18.24.18	prajñātānūbandhyā
18.24.19	tasyai vapāyāṃ saṃsthitāyāṃ dakṣiṇārdhāparārdhād vedeḥ kiṃcit pariśritya tasminn upaviśya keśaśmaśrūṇi vāpayanti
18.24.20	sarvāṇi ca romāṇi nakhāni nikṛntayante
18.24.21	snānti
18.24.22	alaṃ kurvanti
18.24.23	uṣṇīṣān paryasyantyā keśānāṃ saṃjananāt
18.24.24	pariśeṣam anūbandhyāyai saṃsthāpayanti
18.24.25	hṛdayaśūlāntā saṃtiṣṭhate
18.24.26	tasyāṃ saṃsthitāyāṃ yathāsaṃprakīrṇam agnīn samāropyāntareṇa cātvālautkarā upaniṣkrāmanti
18.24.27	uttarata udghātāvokṣite 'gnyāyatanāni kṛtvā gomayenopalipya mathitvāgnīn vihṛtya praṇītāḥ praṇīya pūrṇāhutīr hutvā pṛthag udavasānīyābhir yajante ya āhitāgnayo bhavanti
18.24.28	atha ye 'nāhitāgnayo gṛhapatim eva ta upāsate
18.24.29	sa kāmam eva pṛṣṭhaśamanīyena yajeta
18.24.30	kāmaṃ na yajeta
18.24.31	yadi tu yajetaita evāsya satriṇa rtvijaḥ syuḥ
18.24.32	tebhyas tad dadyād yad deyaṃ syāt
18.24.33	atra saṃvatsaraḥ saṃtiṣṭhate
18.24.34	athāto hotrāṇām eva mīmāṃsā / tasyātas tasyātaḥ
