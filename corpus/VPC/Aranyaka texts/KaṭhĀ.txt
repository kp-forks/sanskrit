#Text:Kāṭhakāraṇyaka
#Edition:Witzel 2004 (DCS version)
#Notes:The original section name “2.5-7” was abbreviated to “2.5”, to keep the key format consistent.



2.1.1	yuñjate mana ity āhavanīye juhoti
2.1.2	manasā vai prajāpatir yajñam atanuta tato vācā tataḥ karmaṇā
2.1.3	manasaivaitad yajamāno yajñaṃ vitatya tato vācā tataḥ karmaṇā karoti
2.1.4	devasya vas savituḥ prasava ity abhrīr ādatte
2.1.5	savitṛprasūta evainā devatābhir ādatte
2.1.6	catasra ādatte
2.1.7	catasro vai diśaḥ
2.1.8	digbhyaḥ pravargyas saṃbhriyate
2.1.9	digbhya eva pravargyaṃ saṃbharati
2.1.10	vānaspatyā bhavanti
2.1.11	vanaspatibhir vai pravargyas saṃbhriyate
2.1.12	vanaspatibhir eva pravargyaṃ saṃbharati
2.1.13	uttiṣṭha brahmaṇaspata ity uttiṣṭhati
2.1.14	bṛhaspatir vai brahmaṇaspatiḥ
2.1.15	bṛhaspatir eva bhūtvottiṣṭhati
2.1.16	upa prayantu marutas sudānava iti
2.1.17	sudānavo vai maruta āraṇyāḥ
2.1.18	araṇye pravargyas saṃbhriyate
2.1.19	araṇya evāraṇyaṃ karoti
2.1.20	praitu brahmaṇaspatir iti pratitiṣṭhati
2.1.21	bṛhaspatir vai brahmaṇaspatiḥ
2.1.22	bṛhaspatir eva bhūtvā pratitiṣṭhati
2.1.23	ā devy etu sūnṛteti
2.1.24	vāg vai devī sūnṛtā
2.1.25	vācā pravargyas saṃbhriyate
2.1.26	vācaiva pravargyaṃ saṃbharati
2.1.27	aśchā vīraṃ naryaṃ paṅktirādhasam iti
2.1.28	yajño vai vīro naryaḥ paṅktirādhāḥ
2.1.29	devebhya eva yajñaṃ saṃbharati
2.1.30	devī dyāvāpṛthivī devayajane 'nu me maṃsāthām itīme vai mahāvīrāt saṃbhriyamāṇād abibhītām
2.1.31	tejasā nā uddhakṣyatīti
2.1.32	sa bṛhaspatir abravīt
2.1.33	yuvayor bhāgadheyam iti
2.1.34	tata enam anvamanyatām
2.1.35	ṛtasyardhyāsam adya makhasya śira iti saṃbharati
2.1.36	yajñasyaiva śiras saṃbharati
2.1.37	trir harati
2.1.38	triṣatyā hi devāḥ
2.1.39	samantam abhrīḥ pariśrayati rakṣasām parāṇuttyai
2.1.40	prajāpater vai prajās sisṛkṣamāṇasya tasya tejo yajñiyam apākrāmat
2.1.41	tad imām prāviśat
2.1.42	tad varāho bhūtvānvavindat
2.1.43	ityaty agra āsīr iti
2.1.44	yad varāhavihatam bhavaty asyā eva tejo yajñiyaṃ saṃbharati
2.1.45	devīr vamriyo 'sya bhūtasya prathamajā iti
2.1.46	vamriyo vā asya bhūtasya prathamajāḥ
2.1.47	tā vā etad vidur yatrāsyā jīvaṃ yajñiyaṃ
2.1.48	yad valmīkavāpanāṃ saṃbharaty asyā eva jīvaṃ yajñiyaṃ saṃbharati / indro vai yad vṛtram ahaṃs tasyaujo vīryam apākrāmat
2.1.49	tad oṣadhīḥ prāviśat
2.1.50	te pūtīkā abhavan
2.1.51	indrasyaujo 'sīti
2.1.52	yat pūtīkānāṃ saṃbharatīndrasyaivaujo vīryaṃ saṃbharati
2.1.53	prajāpates tanūr asīty ajāṃ duhanti
2.1.54	prajāpater vā eṣā priyā tanūr yad ajā
2.1.55	yad ajāṃ duhanti prajāpater eva priyāṃ tanvaṃ saṃbharati
2.1.56	madhu tvā madhunā karotv ity apa upasṛjati
2.1.57	madhu vā etan madhunā saṃyauti
2.1.58	madhavyo bhavati
2.1.59	makhasya śiro 'sīti piṇḍam upādatte
2.1.60	yajño vai makhaḥ
2.1.61	yajñasyaiva śiraḥ karoti
2.1.62	yajñasya pade stha ity avabādhate
2.1.63	yajñasyaiva pade karoti
2.1.64	gāyatro 'sīti prathamam ādhim ādadhāti
2.1.65	tejo vai brahma gāyatrī
2.1.66	teja eva brahma yajamāne dadhāti
2.1.67	traiṣṭubho 'sīti dvitīyam ādhim ādadhāti
2.1.68	ojo vai vīryaṃ triṣṭup
2.1.69	oja eva vīryaṃ yajamāne dadhāti
2.1.70	jāgato 'sīti tṛtīyam ādhim ādadhāti
2.1.71	paśavo vai jagatī
2.1.72	paśūn eva yajamāne dadhāti
2.1.73	makho 'sīti makham evainaṃ karoti
2.1.74	makhasya rāsnāsīti rāsnāṃ karoti
2.1.75	yajño vai makhaḥ
2.1.76	yajñāyaivainaṃ karoti
2.1.77	prādeśamātro bhavati
2.1.78	etāvad vai mukham
2.1.79	mukhaṃ devānām agniḥ
2.1.80	mukhena saṃmita upariṣṭātpātro bhavati devatānāṃ tṛptyai
2.1.81	tṛpyati prajayā paśubhiḥ upainaṃ somapītho namati ya evaṃ veda
2.1.82	sūryasya harasā śrāyety ātape nidadhāti
2.1.83	amuṣyaivainam ādityasya tejasā tapati
2.1.84	pūrvaṃ pūrvaṃ sādayati
2.1.85	imān eva lokān rohati
2.1.86	vṛṣṇo niṣpad asi prājāpatyam ity aśvaśakāni vyāharati
2.1.87	prājāpatyo vā aśvaḥ
2.1.88	rūpeṇaivainaṃ samardhayati
2.1.89	devānāṃ tvā patnīr vṛṣṇo aśvasya niṣpadā dhūpayantv ity aśvaśakair dhūpayati
2.1.90	prājāpatyo vā aśvaḥ
2.1.91	yajñaḥ prajāpatiḥ sayonitvāya
2.1.92	arciṣe tvā śociṣe tvā harase tveti śamīśākhā abhyādadhāti
2.1.93	tejo vā agniḥ
2.1.94	tejaḥ śamīśākhāḥ
2.1.95	tejasy eva tejo dadhāti
2.1.96	mitrasya carṣaṇīdhṛta ity upatiṣṭhate
2.1.97	mitrāyaivainaṃ karoti
2.1.98	devas tvā savitodvapatv iti sāvitrodvapati prasūtyai
2.1.99	avyathamānaḥ pṛthivyām āśā diśa āpṛṇeti
2.1.100	tasmād agnis sarvā diśo vibhāti
2.1.101	uttiṣṭha bṛhan bhavordhvas tiṣṭha dhruvas tvam iti dṛṃhaty evainam
2.1.102	idam aham amum āmuṣyāyaṇam amuṣyāḥ putraṃ tejasā brahmavarcasena samardhayāmīti
2.1.103	brāhmaṇaṃ tejo vai brahma gāyatrī
2.1.104	tejasaivainaṃ brahmavarcasena samardhayati
2.1.105	yady abhicared idam aham amum āmuṣyāyaṇam amuṣyāḥ putraṃ tejasā brahmavarcasena vyardhayāmīti
2.1.106	tejo vai brahma gāyatrī
2.1.107	tejasā brahmavarcasena vyardhayatīdam aham amum āmuṣyāyaṇam amuṣyāḥ putram ojasā vīryeṇa samardhayāmīti
2.1.108	rājanyam ojo vai vīryaṃ triṣṭup
2.1.109	ojasaivainaṃ vīryeṇa samardhayati
2.1.110	yady abhicared idam aham amum āmuṣyāyaṇam amuṣyāḥ putram ojasā vīryeṇa vyardhayāmīti
2.1.111	ojo vai vīryaṃ triṣṭup
2.1.112	ojasaivainaṃ vīryeṇa vyardhayati
2.1.113	idam aham amum āmuṣyāyaṇam amuṣyāḥ putram ūrjā paśubhis samardhayāmīti vaiśyam
2.1.114	paśavo vai jagatī
2.1.115	ūrjaivainam paśubhis samardhayati
2.1.116	yady abhicared idam aham amum āmuṣyāyaṇam amuṣyāḥ putram ūrjā paśubhir vyardhayāmīti
2.1.117	paśavo vai jagatī
2.1.118	ūrjaivainam paśubhir vyardhayati
2.1.119	idam aham māṃ tejasā brahmavarcasenaujasā vīryeṇa prajayā paśubhir annādyena samardhayāmīty ātmā vai brahmavarcasī
2.1.120	ātmānam eva tat tejasā brahmavarcasenaujasā vīryeṇa prajayā paśubhir annādyena samardhayati
2.1.121	ṛjave tvā sādhave tvā sukṣityai tveti yathāyajur aparamaparaṃ sādayati
2.1.122	imān eva lokān pratyavarohati
2.1.123	sūryasya tvā cakṣuṣānvīkṣa ity avekṣate
2.1.124	yad vā idam manuṣyāṇāṃ cakṣuṣā prekṣeta pradahec cakṣur andhāḥ prajā jāyeran
2.1.125	sūryasyaivainaṃ cakṣuṣānvīkṣate
2.1.126	śchṛṇattu tvā vāg iti payasāśchṛṇatti
2.1.127	vāg vai gāyatrī
2.1.128	vācaivainam āśchṛṇatti
2.1.129	śchṛṇattu tvorg iti annaṃ vā ūrk
2.1.130	annādyenaivainam āśchṛṇatti
2.1.131	śchṛṇattu tvā paya iti paśavo vai payaḥ
2.1.132	paśubhir evainam āśchṛṇatti
2.1.133	śchṛṇattu tvā rasaḥ chṛṇattu tvā haviḥ chṛṇattu tvā somaḥ chṛṇattu tvā yajñaḥ chṛṇattu tvā brahma chṛṇattu tvā prajāpatir iti yathāyajuḥ
2.2.1	brahman pravargyeṇa pracariṣyāma ity adhvaryur brahmāṇam āmantrayate
2.2.2	brahmaṇi vā etarhi yajñaḥ
2.2.3	tasmād enam āha yajuryuktam iti
2.2.4	brahmā yajuṣo vā eṣa ratho yad yajñaḥ
2.2.5	tam adhvaryur adhvare yunakti
2.2.6	tad adhvaryor adhvaryutvam
2.2.7	adhvaryur enam praṇayati
2.2.8	adhvaryur evāsya sarvasya praṇetā
2.2.9	adhvaryur anyān ṛtvijas saṃpreṣyati
2.2.10	idaṃ kurutedaṃ kurutety evaitad āha
2.2.11	sāmabhir āktakhan tveti sāmāny evāsyābhitaś cakre
2.2.12	viśvābhir dhībhis saṃbhṛtam iti
2.2.13	sarvābhir vai dhībhir yajñas saṃbhriyate
2.2.14	sarvābhir eva dhībhir yajamāno yajñaṃ saṃbharati
2.2.15	dakṣiṇābhiḥ pratatam pārayiṣṇum iti
2.2.16	vitatam pāragaṃ dakṣiṇābhir ity evaitad āha
2.2.17	stubho vahantu sumanasyamānā iti
2.2.18	hotrā vai stubhaḥ
2.2.19	tā vā etarhi yajñaṃ vahanti
2.2.20	bhūr bhuvas svar om iti
2.2.21	etad vai vācas satyaṃ yad eva vācas satyam
2.2.22	tenainaṃ saha pracaratīndravantaḥ pracarateti sendratvāya
2.2.23	prācyā tvā diśāgninā devatayā gāyatreṇa śchandasā vasantam ṛtum praviśāmīti
2.2.24	prācīṃ caiva vasantaṃ ca purastāt praviśanty apradāhāya
2.2.25	dakṣiṇayā tvā diśendreṇa devatayā traiṣṭubhena śchandasā grīṣmam ṛtum praviśāmīti
2.2.26	dakṣiṇāṃ caiva grīṣmaṃ ca dakṣiṇataḥ praviśanty apradāhāya
2.2.27	pratīcyā tvā diśā savitrā devatayā jāgatena śchandasā varṣā ṛtum praviśāmīti
2.2.28	pratīcīṃ caiva varṣāś ca paścāt praviśanty apradāhāya
2.2.29	udīcyā tvā diśā mitrāvaruṇābhyāṃ devatayānuṣṭubhena śchandasā śaradam ṛtum praviśāmīti
2.2.30	udīcīṃ caiva śaradaṃ cottarāt praviśanty apradāhāya
2.2.31	ūrdhvayā tvā diśā bṛhaspatinā devatayā pāṅktena śchandasā hemantam ṛtum praviśāmīti
2.2.32	ūrdhvāṃ caiva himāṃ copariṣṭāt praviśanty apradāhāya
2.2.33	anayā tvā diśā prajāpatinā devatayānāptena śchandasā śiśiram ṛtum praviśāmīti
2.2.34	imāṃ caiva śiśiraṃ cāsyāḥ praviśanty apradāhāya
2.2.35	gāyatrīṃ chandaḥ praviśāmīti
2.2.36	tejo vai brahma gāyatrī
2.2.37	teja eva tat praviśanty apradāhāya
2.2.38	triṣṭubhaṃ chandaḥ praviśāmīti
2.2.39	ojo vai vīryaṃ triṣṭup
2.2.40	oja eva tat praviśanty apradāhāya
2.2.41	jagatīṃ chandaḥ praviśāmīti
2.2.42	paśavo vai jagatī
2.2.43	paśūn eva tat praviśanty apradāhāya
2.2.44	anuṣṭubhaṃ chandaḥ praviśāmīti
2.2.45	vāg vā anuṣṭup
2.2.46	vācam eva tat praviśanty apradāhāya
2.2.47	paṅktīṃ chandaḥ praviśāmīti
2.2.48	yajño vai paṅktiḥ
2.2.49	yajñaṃ tat praviśanty apradāhāya
2.2.50	atiśchandasaṃ chandaḥ praviśāmīti
2.2.51	śchandāṃsi vā atiśchandāḥ
2.2.52	chandāṃsy eva tat praviśanty apradāhāya
2.2.53	śchandāṃsi praviśāmīti
2.2.54	paśavo vai śchandāṃsi
2.2.55	paśūn eva tat praviśanty apradāhāya
2.2.56	tāni naḥ pārayantu tāni no 'vantv iti
2.2.57	āśiṣam evāśāste
2.2.58	tāni sa ṛśchatu yo 'smān dveṣṭi yaṃ ca vayaṃ dviṣma iti
2.2.59	yam eva dveṣṭi taṃ śucārpayati
2.2.60	āpo asmān praviśantu
2.2.61	āpo asmāsu jāgṛteti
2.2.62	āpas sarvā devatāḥ
2.2.63	devatā eva tat praviśanty apradāhāya
2.2.64	āyur viśvāyuḥ viśvam āyur vyaśnavai
2.2.65	sarvam āyur vyaśnavā ity evaitad āha
2.2.66	sarvam āyur eti ya evaṃ veda
2.2.67	atho saṃvatsaraṃ caiva diśaś ca sarvato varma kurute
2.2.68	yamāya tvā makhāya tveti mahāvīram prokṣati
2.2.69	yajño vai makhaḥ
2.2.70	yajñāyaivainam prokṣati
2.2.71	prokṣitāni pratiprasthātā vyāyātayati
2.2.72	pracaranti
2.2.73	deva puraścararghyāsaṃ tvā svarghyāsaṃ tveti vedena mahāvīraṃ saṃmārṣṭi
2.2.74	athaivainaṃ tris saṃmārṣṭi
2.2.75	triṣatyā hi devāḥ
2.2.76	sarvatas saṃmārṣṭi
2.2.77	sarvata evainam medhyaṃ yajñiyaṃ tena karoti
2.3.1	pṛthivyās saṃspṛśas pāhīti rajatam adhastād adhikarṣati
2.3.2	ime vai lokā mahāvīrāt pravṛjyamānād abibhayus sarvān no 'yaṃ tejasoddhakṣyatīti
2.3.3	prajāpatim upādhāvan
2.3.4	sa prajāpatiḥ pṛthivīm abravīd rajataṃ bhūtvā mahāvīraṃ dhārayasveti
2.3.5	antarikṣam abravīd vanaspatibhis tvāntardhāsyāmīti
2.3.6	divam abravīddharitaṃ bhūtvopariṣṭān mahāvīram sahasveti
2.3.7	tasmād rajatam adhastād adhikarṣati pṛthivyā apradāhāya
2.3.8	arcir asi śocir asīti jvalantam agniṃ harataḥ satejastvāya
2.3.9	añjanti yam iti tasmin mukhyaṃ mahāvīram prayunakti
2.3.10	tejo vā agniḥ
2.3.11	tejo mahāvīraḥ
2.3.12	tejasy eva tejo dadhāti
2.4.1	prāṇāya svāhā vyānāya svāhāpānāya svāheti
2.4.2	... mahāvīraṃ gharmyam prayunakti
2.4.3	diśo vai mahāvīrāt pravṛktād abibhayus sarvā no 'yaṃ tejasoddhakṣyatīti
2.4.4	tāḥ prajāpatim upādhāvan
2.4.5	sa prajāpatir abravīt prādeśaṃ prādeśaṃ vaḥ pradahati
2.4.6	devatābhir vo 'ntardhāsyāmīti
2.4.7	tasmāt prādeśena diśo mimīte
2.4.8	anādhṛṣṭā purastād agner ādhipatya ity agnim eva purastād antardadhāty apradāhāya
2.4.9	āyur me dā ity ātmana evaitām āśiṣam āśāste
2.4.10	putravatī dakṣiṇata indrasyādhipatya itīndram eva dakṣiṇād antardadhāty apradāhāya / prajāṃ me dā iti ātmana evaitām āśiṣam āśāste
2.4.11	suṣadā paścād devasya savitur ādhipatya iti savitāram eva paścād antardadhāty apradāhāya
2.4.12	cakṣur me dā iti ātmana evaitām āśiṣam āśāste
2.4.13	āśrutir uttarān mitrāvaruṇayor ādhipatya iti mitrāvaruṇā evottarād antardadhāty apradāhāya
2.4.14	śrotraṃ me dā iti ātmana evaitām āśiṣam āśāste
2.4.15	vidhṛtir upariṣṭād bṛhaspater ādhipatya iti bṛhaspatim evopariṣṭād antardadhāty apradāhāya
2.4.16	vācaṃ me dā iti ātmana evaitām āśiṣam āśāste
2.4.17	... svāheti pariśrayataḥ
2.4.18	asau vā ādityo rudro mahāvīraḥ
2.4.19	raśmayo vai marutaḥ
2.4.20	raśmibhir evainam pariśrayataḥ
2.4.21	antarikṣasyāntardhir asīty upariṣṭāt samidham ādadhāti
2.4.22	vanaspatibhir evopariṣṭād antardadhāti
2.4.23	divas saṃspṛśas pāhīti
2.4.24	haritenāpidadhāti divo 'pradāhāya / arhan bibharṣi sāyakāni dhanvārhan niṣkaṃ yajataṃ viśvarūpam arhann idaṃ dayase viśvam abhvam
2.4.25	na vā ojīyo rudra tvad astīti mahimānam evāsyaitad uddharṣayati
2.4.26	gāyatram asi traiṣṭubham asi jāgatam asīti pratiprasthātre prayaśchati
2.4.27	hotrā vā ṛtvijaḥ
2.4.28	hotrābhya evainam etat samprayaśchaty ekam agnidhe pratiprasthātre
2.4.29	pradakṣiṇam pariyanti
2.4.30	madhu madhu madhv iti dhūnvanti
2.4.31	madhu sāraghaṃ saṃbhariṣyāmīty evaitad āha
2.4.32	prāṇo 'si vyāno 'sy apāno 'sīti prāṇaṃ vyānam apānaṃ tān eva yajamāne dadhāti
2.4.33	śrotram asīti śrotram eva yajamāne dadhāti
2.4.34	sarva ṛtvijaḥ pariviśanti
2.4.35	hotrā vā ṛtvijaḥ
2.4.36	hotrābhya evainam etat saṃprayaśchati
2.4.37	agniṣ ṭvā dhūnotv iti etābhir evainaṃ devatābhir dhūnoti
2.4.38	... prajvalite rukmam apadatte ... divyo gandharvo bhuvanasya yas patiḥ ... ime vai lokā bhuvanaṃ
2.4.39	teṣām eṣo 'dhipatir yo rudraḥ
2.4.40	... ekāvyo manasā vikṣv īḍya ... taṃ tvā yāmi brahmaṇā deva daivyam iti yad vā enam brahmaṇopacareyur hiṃsyād enam
2.4.41	brahma śivaṃ śāntam
2.4.42	brahmaṇaivainam upacarati
2.4.43	divi te sadhastham iti divi te gṛham ity evaitad āha
2.4.44	divi pṛṣṭo yajatas sūryatvag iti
2.5.1	devā vai rudraṃ svargaṃ lokaṃ gataṃ na vyajānann ādityavarṇaṃ carantam
2.5.2	te 'bruvan ko 'sīti
2.5.3	ahaṃ rudro 'ham indro 'ham ādityo 'haṃ sarvasyāvayā haraso divyasyeti
2.5.4	te 'bruvan nirbhajāmainam iti
2.5.5	tān ruvann abhyavadat
2.5.6	tān prādhrajat
2.5.7	te 'bruvan bhavān sarvam iti
2.5.8	yad ruvann abhyavadat tad rudrasya rudratvam
2.5.9	yad bhavān iti tad bhavasya bhavatvam
2.5.10	yat sarvam iti taccharvasya śarvatvam
2.5.11	sa śivo 'bhavat
2.5.12	tacchivasya śivatvam
2.5.13	tebhyo 'mṛḍata
2.5.14	tan mṛḍasya mṛḍatvam
2.5.15	taṃ devā abruvan bhavasya bhūtasya bhavyasyādhipatyam iti
2.5.16	sarvasyādhipatyaṃ yajamānaṃ gamayati
2.5.17	anavadyābhis sam u jagmābhir iti hotrā vā anavadyāḥ
2.5.18	tābhir vā eṣa pravargye saṃgacchate
2.5.19	tābhir eva pravargyaṃ saṃgamayati
2.5.20	samudra āsāṃ sadanaṃ va āhur iti vedā vai samudrāḥ
2.5.21	teṣu vā evainam pravargye saṃgamayati
2.5.22	... abhriye didyun nakṣatriye yā viśvāvasuṃ gandharvaṃ sacadhve tābhyo namo astu tā no mṛḍayantu tā naś śarma yacchantu taṃ yaṃ dviṣmo yaś ca no dveṣṭi tam āsāṃ jambhe dadhmaḥ
2.5.23	... apaśyaṃ gopām anipadyamānam iti ... āditya eṣa lokānāṃ goptā
2.5.24	naiṣa rātrā na divā saṃviśati
2.5.25	ā ca parā ca pathibhiś carantam iti tasmād eṣa sarvān patho 'nusaṃcarati yad dakṣiṇā yad udaṅ
2.5.26	sa sadhrīcīs sa viṣūcīr vasāna iti catasro vā etasya diśas sadhrīcīś catasro viṣūcīḥ
2.5.27	tā vā eṣa vasāna imāṃllokāṃs tejasāvṛṇoti
2.5.28	atra prāvīr madhu mādhvībhyāṃ madhu mādhūcībhyām iti
2.5.29	yadā rucito gharma iti
2.5.30	madhu madhughaṃ saṃbhariṣyāmīty evaitad āha
2.5.31	sam agnir agnināgata saṃ devena savitrā saṃ sūryeṇa rocate svāheti
2.5.32	atra vā eṣa etarhy agnir agninā saṃgacchate
2.5.33	sam agnis tapasāgata saṃ devena savitrā saṃ sūryeṇārukta
2.5.34	dhartā divo rajaso vibhāti
2.5.35	dhartoror antarikṣasya dhartā pṛthivyā dhartā devo devānām amartyas tapojā iti
2.5.36	asau vā āditya imāṃllokāṃs tejasā dhārayati
2.5.37	hṛde tvā manase tvā dive tvā sūryāya tvety amum evainaṃ lokaṃ gamayati
2.5.38	ūrdhvam imam adhvaram iti yajño vā adhvaro yajñasyordhvatvāya
2.5.39	divi deveṣu hotrā yaccheti
2.5.40	hotrābhi ... ta garbho devānām pitā matīnām patiḥ prajānām iti
2.5.41	garbho hy eṣa devānām pitā matīnām patiḥ prajānām
2.5.42	āyurdās tvam asmabhyaṃ gharmāsi varcodāḥ pitā no 'si pitā no bodhīty ātmana evaitām āśiṣam āśāste
2.5.43	namas te astu mā mā hiṃsīr ity ātmano 'hiṃsāyai
2.5.44	tvaṣṭṛmantas tvā sapemeti
2.5.45	ato hīmāḥ prajāḥ prajāyante prajananāya
2.5.46	yajñasya vai śiro 'cchidyata
2.5.47	tā etarhy aśvinā agharmapau bhiṣajau devānām āstām
2.5.48	tau devā abruvan bhiṣajau vai sthaḥ idaṃ yajñasya śiraḥ pratidhattam iti
2.5.49	tā abrūtām vāryaṃ vṛṇāvahai āvayor eva pravargyo bhavatv iti
2.5.50	tau devā abruvan sarvaṃ vai paryagṛhṇāthām astu no 'trāpīti
2.5.51	tā abrūtām āvayor agre duhyatām āvayor agre hūyatām iti
2.5.52	tasmād etayor evāgre duhyate 'gre hūyate
2.5.53	vāryavṛtaṃ hy enayoḥ
2.5.54	tau yajñasya śiraḥ pratyadhattām
2.5.55	tato yal lohitaṃ samasravat tata udumbaras samabhavat
2.5.56	yad audumbarāṇi pātrāṇi bhavanti yajña evorjaṃ dadhāti
2.5.57	yo rasas te muñjāḥ
2.5.58	tasmān mauñjaṃ vedaṃ kurvanti
2.5.59	pavitra ... āhvayaty asā ehīti
2.5.60	diva evainām etad āhvayati
2.5.61	asā ehīty antarikṣād evainām etad āhvayati
2.5.62	asā ehīti pṛthivyā evainām etad āhvayati
2.5.63	brahma vā etasyā vatso vedās stanāḥ
2.5.64	devā vai brahmaṇā vatsena vācam aduhran paśūṃś cāmṛtaṃ ca
2.5.65	yo vai vedānāṃ guhyāni nāmāni veda sarvam āyur eti brahmavarcasī bhavati pratitiṣṭhaty annavān annādo bhavati
2.5.66	mayobhūr eko vasuvid ekas sudatra eko viśvapoṣy eka iti etāni vai vedānāṃ guhyāni nāmāni
2.5.67	sarvam āyur eti brahmavarcasī bhavati pratitiṣṭhaty annavān annādo bhavati ya evaṃ veda
2.5.68	yas te stanaś śaśayo yo mayobhūr yo ratnadhā vasuvid yas sudatraḥ yena viśvā puṣyasi vāryāṇi sarasvati tam iha dhātave kar ity anumantrayate
2.5.69	adityā uṣṇīṣam asīty abhidhānyābhidhāya suvratām evaināṃ karoti
2.5.70	pūṣā tveti vatsam upāvasṛjati satanūtvāya
2.5.71	gharmāya śinkṣvety apavartayati
2.5.72	gharma evaṃ gha ... gām duhanti
2.5.73	hastyauṣṭhya evaināṃ duhaṃ ... parāsiñcan yad ajāṃ duhanti
2.5.74	gharma eva tad duhati
2.5.75	ūrjaṃ vaiṣa tat parāsiñcan yad ajāṃ duhanti
2.5.76	gharma evorjaṃ saṃbharataḥ / tasmād āhus sahorjo bhāgenopa mehīndrāśvinā madhunas sāraghasya gharmaṃ pāta vasavo yajata vaḍ iti / mahāvīra ūrjam avanayataḥ
2.5.77	gharma evorjaṃ samānayataḥ
2.5.78	sūryasya tvā raśmaye vṛṣṭivanaye svāhety ūrdhvam utkrāntam anumantrayate
2.5.79	yā vā ita āhutir udayate sāmuto vṛṣṭiṃ cyāvayati
2.5.80	svayaivāhutyā divo vṛṣṭiṃ ninayati
2.5.81	gāyatro 'si traiṣṭubho 'sīti śaphā ādatte
2.5.82	jāgato 'sīty upayāmam
2.5.83	chandobhir evainam parigṛhṇāti
2.5.84	dyāvāpṛthivībhyāṃ tvā parigṛhṇāmīti śaphābhyām mahāvīram parigṛhṇāti
2.5.85	ime vai śaphā
2.5.86	ābhyām evainam parigṛhṇāti
2.5.87	antarikṣeṇa tvopayacchāmīty adhastād upayāmena dhārayati
2.5.88	atho antarikṣaṃ vā upayāmaḥ
2.5.89	antarikṣa evainaṃ dhārayati
2.5.90	devānāṃ tvā pitṝṇām anumato bhartuṃ śakeyam iti
2.5.91	... samudrāya tvā vātāya svāheti juhoti
2.5.92	yathāyajuḥ yaj juhuyād rudrāya paśūn apidadhyād apaśus syāt
2.5.93	yajur eva vadet
2.5.94	rudrād eva paśūn parivṛṇakti
2.5.95	sarvā vā etarhy etasmin devatā āśaṃsante mahyaṃ hoṣyati mahyaṃ hoṣyatīti
2.5.96	devatā evainam abhidhyāyantīḥ
2.5.97	tā enam abhāgā īśvarā hiṃstoḥ
2.5.98	yad āhāgnaye tvā vasumate svāheti devatā eva bhāginīḥ karoty ātmano 'hiṃsāyai
2.5.99	yajurbhājo 'nye devatā āhutibhājo 'nye
2.5.100	tān evobhayān prīṇāti
2.5.101	divi dhā imaṃ yajñam imaṃ yajñaṃ divi dhā itīme vai lokā diśaś ca gharme 'pitvam aicchanta
2.5.102	yad āha divi dhā divaṃ gacchāntarikṣaṃ gaccha pṛthivīṃ gaccha pañca pradiśo gacchetīmān eva lokān diśaś ca gharme tarpayati
2.5.103	devān gharmapān gaccheti
2.5.104	ya eva devā gharmapās tān evaṃ tad gharme tarpayati
2.5.105	devebhyas tvā gharmapebhyas svāhety upayāmena mahāvīre juhoti
2.5.106	ya eva devā gharmapās tān eva tad gharme tarpayati
2.5.107	devāś ca vā asurāś ca samāvad eva pravargye 'kurvata
2.5.108	yad eva devā akurvata tad asurā akurvata
2.5.109	te 'surā upāṃśu pravargyeṇācaran
2.5.110	sa enān niradahat
2.5.111	uccair devāḥ pravargyeṇācaran
2.5.112	te devā abhavan
2.5.113	te 'surāḥ parābhavan
2.5.114	... dvitīyāṃ tad evāsyātmane hutaṃ vaṣaṭkṛtam bhavati
2.5.115	gharmam apātam aśvineti yajamānas tṛptim eva tat pṛcchati
2.5.116	atho vaṣaṭkṛtam bhavati
2.5.117	viśvā āśā dakṣiṇāsad iti brahmā hutam anumantrayate
2.5.118	tad evāsyātmane hutam bhavati
2.5.119	iṣe pinvasvorje pinvasvetīṣam evorjaṃ yajñe dadhāti
2.5.120	asmai brahmaṇe pinvasvāsmai kṣatrāya pinvasvāsyai viśe pinvasveti brahmakṣatre viśaṃ caiva bhāginaḥ karoti
2.5.121	asmai sunvate yajamānāya pinvasveti yajamānāyaivaitām āśiṣam āśāste
2.5.122	subhūtāya pinvasveti bhūtim evopaiti
2.5.123	brahmavarcasāya pinvasveti brahmavarcasī bhavati
2.5.124	mahyam āyuṣe varcase jyaiṣṭhyāya rāyaspoṣāya suprajāstvāya pinvasveti ātmana evaitām āśiṣam āśāste
2.5.125	tviṣyai tvā dyumnāya tvā bhūtyai tvendriyāya tveti pradakṣiṇam pātram praśrayati
2.5.126	diśa eva bhāginīḥ karoty ātmano 'hiṃsāyai
2.5.127	dharmāsi sudharmemāny asmai brahmāṇi dhārayeti
2.5.128	... rudro vā eṣa yad agniḥ
2.5.129	yathāgnaye samavadyaty evam evaitat
2.5.130	bhūr bhuvas svar hutaṃ havir madhu havir indratame 'gnau svāhety agnihotravidhiṃ juhoti
2.5.131	saṃsthitir evaiṣā svargākṛtiḥ
2.5.132	atho anantarhityai manasā prājāpatyā juhoti
2.5.133	mana iva vai prajāpatiḥ
2.5.134	prājāpatyo yajñaḥ
2.5.135	yajñam eva saṃtanoti
2.5.136	prāśyā3 na prāśyā3 iti mīmāṃsante
2.5.137	yat prāśnīyāt prākārukas syāt
2.5.138	yan na prāśnīyād ahavis syāt
2.5.139	avajighret
2.5.140	ubhayam eva karoti
2.5.141	yajamāna eva prāśnāti
2.5.142	brahmavarcasam evātman dhatte
2.5.143	saṃsādyamānāyānubrūhīty āha
2.5.144	pratiṣṭhāyā ahne tvā sūryāya tvā rātryai tvā nakṣatrebhyas tvety ahorātre sūryanakṣatrāṇi caiva bhāginaḥ karoti
3.1.1	gharmājaṭharānnādam māsmiñ jane kurutam annādo 'ham asmiñ jane bhūyāsam iti
3.1.2	indrāgnī vai devānāṃ gharmājaṭharau
3.1.3	tā annādyasyeśāte
3.1.4	tā asmā annādyam prayacchataḥ
3.1.5	annādo bhavati ya evaṃ veda
3.1.6	kavīmātariśvānā puṣṭivantaṃ māsmiñ jane kurutam
3.1.7	puṣṭivān aham asmiñ jane bhūyāsam iti
3.1.8	... vai devānāṃ kavīmātariśvānau
3.1.9	tau puṣṭer īśāte
3.1.10	tā asmai puṣṭim prayacchataḥ
3.1.11	puṣṭivān bhavati ya evaṃ veda
3.1.12	arkāsadhasthā cakṣuṣmantam māsmiñ jane kurutam
3.1.13	cakṣuṣmān aham asmiñ jane bhūyāsam iti
3.1.14	mitrāvaruṇā vai devānām arkāsadhasthā
3.1.15	tau cakṣuṣa īśāte
3.1.16	tā asmai cakṣuḥ prayacchataḥ
3.1.17	cakṣuṣmān bhavati ya evaṃ veda
3.1.18	pitarāmātarā śrotravantaṃ māsmiñ jane kurutaṃ
3.1.19	śrotravān aham asmiñ jane bhūyāsam iti
3.1.20	dyāvāpṛthivī vai devānāṃ pitarāmātarau
3.1.21	tau śrotrasyeśāte
3.1.22	tā asmai śrotraṃ prayacchataḥ
3.1.23	śrotravān bhavati ya evaṃ veda
3.1.24	yamāṅgirasā āyuṣmantaṃ māsmiñ jane kurutam
3.1.25	āyuṣmān aham asmiñ jane bhūyāsam iti
3.1.26	yamaś caiva varuṇaś ca devānāṃ yamāṅgirasau
3.1.27	tā āyuṣa īśāte
3.1.28	tā asmā āyuḥ prayacchataḥ
3.1.29	āyuṣmān bhavati ya evaṃ veda
3.1.30	aśyāma te gharma madhumataḥ pitumato namas te astu mā mā hiṃsīr ity ātmano 'hiṃsāyai
3.1.31	jyotir asi vanaspatīnāṃ rasa iti madhunā prathamam pūrayati
3.1.32	vanaspatīnāṃ vā eṣa puṣpaphalānām raso yan madhu
3.1.33	tenaivainaṃ samardhayati
3.1.34	tad āhāyur vai madhu
3.1.35	āyur agnau pradadhyāt pramāyukas syād iti
3.1.36	yad āha āyur mayi dhehīti āyur evātman dhatte
3.1.37	āyuṣmān bhavati
3.1.38	jyotir bhā asy apām oṣadhīnāṃ rasa iti ghṛtena dvitīyam
3.1.39	etad vā etasya priyaṃ dhāma tenaivainaṃ samardhayati yad āha cakṣur mayi dhehīti
3.1.40	cakṣur evātman dhatte
3.1.41	cakṣuṣmān bhavati
3.1.42	... iti dadhnā tṛtīyam
3.1.43	etad vā etasya priyaṃ dhāma tenaivainaṃ samardhayati yad āhorjam mayi dhehīti
3.1.44	ūrjam ... evātman dhatte
3.1.45	ūrjasvān bhavati
3.1.46	ugraś ca dhuniś cety araṇye 'nuvākyo gaṇaś śāntyai
3.1.47	agne vratapate vāyo vratapate sūrya vratapata iti
3.1.48	ete vai devānāṃ vratapatayaḥ
3.1.49	tebhya eva procyāvāntaradīkṣām upaiti
3.1.50	pṛthivī samid iti yathāyajuḥ
3.2.1	ahaḥ ketunā juṣatāṃ sujyotir jyotiṣām svāheti rauhiṇaṃ juhoti
3.2.2	asau vā ādityo 'hnāṃ ketuḥ
3.2.3	rātrī ketunā juṣatām sujyotir jyotiṣāṃ svāheti rauhiṇaṃ juhoti
3.2.4	candramā vai rātrīṇāṃ ketuḥ
3.2.5	cakṣuṣī vā ete pravargyasya yat sūryācandramasau
3.2.6	cakṣuṣī rauhiṇau
3.2.7	cakṣuṣor eva cakṣur dadhāti
3.2.8	namo rudrāya diviṣade yasya varṣam iṣava iti
3.2.9	varṣaṃ vā eṣa iṣūḥ kṛtvā prajā hinasti yadograṃ varṣati
3.2.10	tasmai nama iti varṣam eva śivaṃ karoti
3.2.11	tena mā samara iti mā sambādhe samāgamāmety evaitad āha
3.2.12	namo rudrāyāntarikṣasade yasya vāta iṣava iti
3.2.13	vātaṃ vā eṣa iṣūḥ kṛtvā prajā hinasti yadograṃ vāti
3.2.14	tasmai nama iti vātam eva śivaṃ karoti
3.2.15	tena mā samara iti mā sambādhe samāgamāmety evaitad āha
3.2.16	namo rudrāya pṛthivīṣade yasyānnam iṣava ity annaṃ vā eṣa iṣūḥ kṛtvā prajā hinasti yadogram
3.2.17	... tasmai nama iti annam eva śivaṃ karoti
3.2.18	tena mā samara iti mā sambādhe samāgamāmety evaitad āha
3.2.19	ṛco yajūṃṣi sāmāni ... stutibhir evainaṃ ...
3.2.20	yad brahmaṇaś śṛṇavo bhūr iti brahmavarcasam evātman dhatte
3.2.21	tasmān nāśrotriye pravṛñjyāt
3.2.22	na vā eṣa tarhi śrutabrahmā bhavati
3.2.23	atra bhūyiṣṭhabhāja iha te syāmeti vedānām evainaṃ bhāginaṃ karoti
3.2.24	tasmād āhur adhvaryur vā adhvaraṃ vedādhvaryur anyeṣām agraṇīr bhavati
3.2.25	acikradad vṛṣā harir mahān mitro na darśata iti yad vā eṣa varuṇo bhūtvā prajā abhitapen na kaṃcanāvaśiṃsyāt
3.2.26	mitra eva bhūtvā prajā abhitapati
3.2.27	saṃ sūryeṇa didyutad iti sūryasyeva vā eṣa etasya prakāśo bhavati yasyaiṣa pravṛjyate
3.2.28	sarvā vā etarhy etasmin devatā adhvaryor dadhigharma āśaṃsante mahyaṃ grahīṣyati mahyaṃ grahīṣyatīti
3.2.29	devatā evainam abhidhyāyantīs tā enam abhāgā īśvarā hiṃstoḥ
3.2.30	yad etābhyāṃ sarvadevatyābhyāṃ gṛhṇāti yam indraṃ yāvatīti devatā eva bhāginīḥ karoty ātmano 'hiṃsāyai
3.2.31	sarvam āyur eti ya evaṃ veda
3.3.1	pūṣṇa āghṛṇaye svāheti pañcāhutīr juhoti
3.3.2	pūṣā vai rudraḥ
3.3.3	rudra āghṛṇiḥ
3.3.4	etāni vai rudrasya ugrāṇi nāmāni
3.3.5	... udvāsanaṃ kariṣyan sarvābhyo devatābhya eva niravadayate
3.3.6	sarvam āyur eti ya evaṃ veda
3.3.7	yā te gharma divi śug yā jāgate chandasi yā saptadaśe stome yā havirdhāne tān ta etad avayaje tasyai svāhety amuṣyā evainam etaj jāgatācchandasas saptadaśāt stomāddhavirdhānāc ca rudraṃ niravadayate
3.3.8	sarvam āyur eti ya evaṃ veda
3.3.9	yā te gharmāntarikṣe śug yā traiṣṭubhe chandasi yā pañcadaśe stome yāgnīdhre tān ta etad avayaje tasyai svāhety antarikṣād evainam etat traiṣṭubhāc chandasaḥ pañcadaśāt stomād āgnīdhrāc ca rudraṃ niravadayate
3.3.10	sarvam āyur eti ya evaṃ veda
3.3.11	yā te gharma pṛthivyāṃ śug yā gāyatre chandasi yā trivṛti stome yā sadasi tān ta etenāvayaje tasyai svāhety asyā evainam etad gāyatrāc chandasas trivṛtas stomāt sadasaś ca rudraṃ niravadayate
3.3.12	sarvam āyur eti ya evaṃ veda
3.3.13	anv adya no anumata iti pratiṣṭhite juhoti
3.3.14	iyaṃ vā anumatiḥ
3.3.15	iyaṃ pratiṣṭhā
3.3.16	asyām evaṃ pratitiṣṭhati
3.4.1	madhunā prathamam pūrayati
3.4.2	etad vā etasya priyaṃ dhāma
3.4.3	tenaivainaṃ samardhayati
3.4.4	... iti prāñcam abhyudānayanti
3.4.5	eṣa vai devalokaḥ
3.4.6	devalokam evainam abhyudānayanti
3.4.7	patnīm udānayanty asthūritvāya
3.4.8	vāsasā patnīṃ pracchādayati
3.4.9	sarvadevatyaṃ vai vāsaḥ
3.4.10	sarvābhir evaināṃ devatābhis samardhayati
3.4.11	sāma saṃpreṣyati
3.4.12	upagāyanam evāsyaitat
3.4.13	atho ny evāsmai hnuvate 'bhiprayānti divas tvā paraspām antarikṣasya tanvam pāhi pṛthivyās tvā dharmaṇā vayam anukrāmāma suvitāya navyasa iti
3.4.14	imāṃllokān mā hiṃsīr ity evaitad āha
3.4.15	prāṇam me pāhīty ātmana evaitām āśiṣam āśāste
3.4.16	vyadhve dvitīyam upayanty abhiprayānti
3.4.17	brahmaṇas tvā paraspāṃ kṣatrasya tanvaṃ pāhi viśas tvā dharmaṇā vayam anukrāmāma suvitāya navyasa iti
3.4.18	prajām mā hiṃsīr ity evaitad āha
3.4.19	vyānam me pāhīty ātmana evaitām āśiṣam āśāste
3.4.20	upaprāpya tṛtīyam upayanty abhiprayānti
3.4.21	prāṇasya tvā paraspāṃ cakṣuṣas tanvam pāhi / śrotrasya tvā dharmaṇā vayam anukrāmāma suvitāya navyasa iti
3.4.22	prāṇān mā hiṃsīr ity evaitad āha
3.4.23	apānam me pāhīty ātmana evaitām āśiṣam āśāste
3.4.24	... vedā bhavanti
3.4.25	keśān evainān tat karoty abhitaḥ kapālāni
3.4.26	kapālāny eva tat karoty abhito rukmau nidadhāti
3.4.27	cakṣuṣī eva tat karoti
3.4.28	paścāc caruṣṭhālī nidadhāti
3.4.29	āsyam eva tat karoti
3.4.30	paścāt sruvaṃ nidadhāti
3.4.31	grīvām eva tat karoti
3.4.32	abhitaḥ śaphau nidadhāti
3.4.33	aṃsā eva tat karoti
3.4.34	srucau bāhū karoti sātmatvāya
3.4.35	abhito dhavitre bhavataḥ
3.4.36	pārśve eva tat karoti
3.4.37	madhya upayāmo rajjvoś ca vaiṇavāni bhavanti
3.4.38	udaram eva tat karoti
3.4.39	paścād auṣṭhyau nidadhāti
3.4.40	upastham eva tat karoti
3.4.41	abhito mayūkhā bhavanti
3.4.42	jaṅghe ūrū eva tat karoti
3.4.43	abhito dhṛṣṭī nidadhāti
3.4.44	pādā eva tat karoti
3.4.45	madhye dhavitram nidadhāti
3.4.46	nābhim eva tat karoti
3.4.47	upary āsandīm nidadhāti
3.4.48	ura eva tat karoti
3.4.49	kṛṣṇājinena pracchādayati
3.4.50	brahmaṇo vā etad rūpam yat kṛṣṇājinam
3.4.51	brahmaṇaivainam pracchādayati
3.4.52	muñjaiḥ pracchādayati
3.4.53	ūrg vai muñjāḥ
3.4.54	ūrjaivainaṃ pracchādayati
3.4.55	dadhnā saṃsṛjati satejastvāya
3.4.56	āghātuka enaṃ rudro bhavati
3.4.57	haṃsavat karoti
3.4.58	asau vā ādityo haṃsāḥ ... pariṣiñcan paryeti
3.4.59	valgur asi vayodhāyā iti
3.4.60	vaya evāsyaitad ardhayati
3.4.61	śiśur janadhāyā iti rūpam evāsyaitan mahimānaṃ vyācaṣṭe
3.4.62	yadi vayāṃsy upāsīran gharmam etāḥ prajā upāsiṣyanta iti vidyāt
3.4.63	tasmād vayobhyaḥ parirakṣeta
3.4.64	asṛṅmukho vi gā iveti dvābhyāṃ juhuyāt
3.4.65	mṛtyur vai yamaḥ
3.4.66	svenaivainam bhāgadheyena śamayati
3.4.67	śaṃ ca vakṣi pari ca vakṣīty āśiṣam evāśāste
3.4.68	sumitrā na āpa ity apa utsiñcanti
3.4.69	sumitrā evaināḥ karoti
3.4.70	durmitrās tasmai santv iti yasyām asya diśi dveṣyas syāt tāṃ diśam parāsiñcet
3.4.71	durmitrā evaināḥ karoti
3.4.72	etat te gharmānnam etat purīṣam iti ghṛtaṃ vai dadhi
3.4.73	madhv ity etasyānnam
3.4.74	tenaivainaṃ samardhayati
3.4.75	tena tvaṃ vardhasvety annādyenaivainaṃ samardhayati
3.4.76	vardhiṣīmahi ca vayam ā ca pyāyiṣīmahīty āśiṣam evāśāste
3.4.77	rantir nāmāsīti
3.4.78	etad vai rudrasya śivo nāma
3.4.79	... ity ātmana evaitām āśiṣam āśāste
3.4.80	indur dakṣaś śyena ṛtāvā hiraṇyapakṣas somapīthānu mehy edho 'sy edhiṣīmahīti rudram eva niravadayante
3.4.81	naivainaṃ śucārpayanti
3.4.82	samid asi samedhiṣīmahīty āśiṣam evāśāste
3.4.83	punar tejo mayi dhehīti teja evātman dhatte
3.4.84	ud u tyaṃ jātavedasam iti daśāhutīr juhoti
3.4.85	daśākṣarā virāṭ
3.4.86	annaṃ virāṭ
3.4.87	virājy evānnādye pratitiṣṭhati
3.4.88	kiṃ dīkṣayā spṛṇotīty āhuḥ kim avāntaradīkṣayeti
3.4.89	ātmānam eva dīkṣayā spṛṇoti prajām avāntaradīkṣayā
3.4.90	dvādaśa vā eṣa varṣāṇi dīkṣito bhavati yo brahmacārī
3.4.91	tasya vā eṣā dīkṣā yad avāntaradīkṣā
3.4.92	mekhalām ābadhnāte daṇḍam upayacchati
3.4.93	samidha āharati
3.4.94	punar adhyāharati
3.4.95	audumbarīr bhavanti
3.4.96	ūrg vā udumbaraḥ
3.4.97	ūrjam eva brahmacāriṇi nidadhāti
3.4.98	parṇamayīr bhavanti
3.4.99	brahmavarcasaṃ vai parṇaḥ
3.4.100	brahmavarcasam eva brahmacāriṇi nidadhāti
3.4.101	śamīmayīr bhavanti
3.4.102	tejo vai śamī
3.4.103	teja eva brahmacāriṇi nidadhāti
3.4.104	agne vratapate pṛthivī samid iti prathamāṃ samidham ādadhāti
3.4.105	agnir vai devānām pṛthivyāyāṃ vratapatiḥ
3.4.106	tasmā eva procya vrataṃ carati
3.4.107	vratyo bhavati
3.4.108	vāyo vratapate antarikṣas samid iti dvitīyāṃ samidham ādadhāti
3.4.109	vāyur vai devānām antarikṣe vratapatiḥ
3.4.110	tasmā eva procya vrataṃ carati
3.4.111	vratyo bhavati
3.4.112	sūrya vratapate dyaus samid iti tṛtīyāṃ samidham ādadhāti
3.4.113	sūryo vai devānām amuṣmiṃlloke vratapatiḥ
3.4.114	tasmā eva procya vrataṃ carati
3.4.115	vratyo bhavati
3.4.116	nābhivyāharati
3.4.117	nābhiprekṣate
3.4.118	teja evātman dhatte
3.4.119	parvaṇi tiṣṭhed divā āsīta naktaṃ satejastvāya
3.4.120	agninādityena ca śrītam aśnāti
3.4.121	havir vai dīkṣitaḥ
3.4.122	havir evātti
3.4.123	samāpte 'nvāha
3.4.124	pra vā itarebhyo lokebhyaś cyavate yo brahmacārī
3.4.125	yad ita ūrdhvaṃ samidha ādadhāty amuṣmiṃs tena loke pratitiṣṭhati
3.4.126	yad amuto 'rvāṅ pratyādadhāty asmiṃs tena loke pratitiṣṭhati
3.4.127	yadā garmuto virohati tadānubrūyāt
3.4.128	hariṇo yadā yavam atti tadānubrūyāt
3.4.129	sūkaro yadā bisam atti tadānubrūyāt
3.4.130	rūpasamṛddhim evānvāha
3.4.131	tejasā vā eṣa prajayā paśubhir brahmavarcasenānnādyena ca vyṛdhyate yo brahmacārī
3.4.132	yan nābhivyāharati nābhiprekṣate tejo evātman dhatte
3.4.133	yat kanyām abhivyāharaty abhiprekṣate prajām evātman dhatte
3.4.134	yad vatsam abhivyāharaty abhiprekṣate paśūn evātman dhatte
3.4.135	yadādityam abhivyāharaty abhiprekṣate brahmavarcasam evātman dhatte
3.4.136	yat kṣīraudanam abhivyāharaty abhiprekṣate 'nnādyam evātman dhatte
3.4.137	atho tejasvī prajāvān paśumān brahmavarcasy anūrādho bhavati ya evaṃ veda
3.4.138	... āyurdā āyur me dehīty āyur evātman dadhate
3.4.139	... pravṛjyamān ... upadhāya mārjayati
3.4.140	... tādevāvyādhi prāṇadāḥ prāṇaṃ me dehīti prāṇam evātman dadhate
3.4.141	vyānadā vyānaṃ me dehīti vyānam evātman dadhate
3.4.142	apānadā apānaṃ me dehīty apānam evātman dadhate
3.4.143	cakṣurdāś cakṣur me dehīti cakṣur evātman dadhate
3.4.144	śrotradāś śrotraṃ me dehīti śrotram evātman dadhate
3.4.145	varcodā varco me dehīti varca evātman dadhate
3.4.146	āyuṣe naḥ punar dehīty āyur evātman dadhate
3.4.147	atho 'visraṃsāyaivāpradāhāya namo rudrāyeti
3.4.148	rudraṃ vai devā yajñān nirabhajan
3.4.149	sa dhanur avaṣṭabhyātiṣṭhat
3.4.150	tasyendro vamrirūpeṇa dhanurjyām achinat
3.4.151	sa ghṛṅṅ akarot
3.4.152	tasyārtiś śira utpipeṣa
3.4.153	sa pravargyo 'bhavat
3.4.154	yan mahatīr devatā vīryavatīs tasmān mahāvīraḥ
3.4.155	yad dhanur ghṛṅṅ akarot tasmād gharmaḥ
3.4.156	yat pravṛjyate tasmāt pravargyaḥ
3.4.157	tasmād yas sapravargyeṇa yajñena yajate rudrasya śira upadadhāti
3.4.158	nainaṃ rudra āruko bhavati ya evaṃ veda
3.4.159	... śukriyāṇāṃ vā etāni śukriyāṇi
3.4.160	tacchukriyāṇāṃ śukriyatvam
3.4.161	tebhir devāḥ purastād yajñasya prāvṛñjata
3.4.162	yat prāvṛñjata tasmāt pravargyāṇi tasmāt pravargyaḥ
3.4.163	tasmād yas sapravargyeṇa yajñena yajate mukhyo brahmavarcasī bhavati
3.4.164	eṣa vāva tarhi yajña āsīd yad eṣa jyotiṣṭomaḥ
3.4.165	tad yathā vā idam agner jātād agnayo 'nye vihriyanta evam asmād anye yajñakratavaḥ prajāyante
3.4.166	tasmāj jyotiṣṭome pravṛñjyād yajñasyordhvatvāya
3.4.167	nokthye pravṛñjyāt
3.4.168	prajā vai paśava ukthāni
3.4.169	yad ukthye pravṛñjyāt prajāṃ cāsya paśūṃś ca nirdahet
3.4.170	tasmāt prajākāmāya paśukāmāya na pravṛñjyāt
3.4.171	asau vā ādityo rudro mahāvīraḥ
3.4.172	rudrād eva prajām paśūn parivṛṇakti
3.4.173	tasmād vāsasā patnīm pracchādayati prajāyā apradāhāya
3.4.174	sarvatopakrame pravṛñjyāt
3.4.175	bhūr bhuvas svar namo vāce namo vācaspataya iti vāg vai sarasvatī
3.4.176	yā vāg uditā yā cānuditā tasyai vāce nama iti
3.4.177	... nama ṛṣibhyo mantrakṛdbhyo mantravidbhya iti
3.4.178	... mā mām ṛṣayo mantrakṛto mantravidaḥ parādur iti
3.4.179	... daivīṃ vācam udyāsam iti daivīm eva vācaṃ vadati
3.4.180	śivām ajasrām iti śivām evainām ajasrāṃ karoti
3.4.181	juṣṭāṃ devebhya iti devebhya evaināṃ juṣṭāṃ karoti
3.4.182	svadhāvatīm pitṛbhya iti pitṛbhya evaināṃ svadhāvatīṃ karoti
3.4.183	śuśrūṣeṇyāṃ manuṣyebhya iti manuṣyebhya evaināṃ śuśrūṣeṇyāṃ karoti
3.4.184	tam mā devā avantu śobhāyai pitaro 'numadantv ity anv enaṃ devā avanti śobhāyai pitaro 'numadanti
3.4.185	sucakṣā aham akṣibhyāṃ suvarcā mukhena suśrut karṇābhyāṃ bhūyāsam iti yathāyajuḥ
3.4.186	apavarge 'pi mārjayante
3.4.187	śivā naś śantamā bhava sumṛḍīkā sarasvatīti vāg vai sarasvatī
3.4.188	vācaiva prayanti vācodyanti
3.4.189	brahmaṇa upastaraṇam asi brahmaṇe tvopastṛṇāmīti prajāyā eva paśūnām upastaraṇaṃ karoti
3.4.190	iḍāyai vāstv asīti pratiṣṭhityai
3.4.191	ā vāta vāhi bheṣajaṃ vi vāta vāhi yad rapa iti prāṇo vai vāyuḥ
3.4.192	prāṇam evāsya bhūyiṣṭhaṃ karoti
3.4.193	āpo hi ṣṭhā mayobhuva iti
3.4.194	... ṛco yajūṃṣi sāmānīti
3.4.195	tad vai tredhā vihito yad vedaḥ
3.4.196	... kalpate 'smai tredhā yogakṣemaḥ prajāyāḥ paśūnāṃ viśaḥ
3.4.197	... athaiṣa vrataṃ cariṣyann araṇyam paretya śucau bhūmyavakāśe grāmād achadir darśe 'dhyāpayati
3.4.198	mṛtyor vā eṣa goṣṭho yad grāmo 'thaiṣa devānāṃ yad araṇyam
3.4.199	apa punarmṛtyuṃ jayati ya evaṃ veda
3.4.200	udita āditye pūrvāhṇe pūrvapakṣa udagayane 'dhīyīta
3.4.201	etad vai triśukriyam
3.4.202	triśukriyo bhavati ya evaṃ veda
3.4.203	nābhreṣu na samauhe na gavām ante na parvopaparvayor ātmano 'hiṃsāyai
3.4.204	na mṛtaṃ dvipadāṃ catuṣpadām praty ātmano 'hiṃsāyai
3.4.205	na mṛtaṃ dvipadāṃ catuṣpadāṃ māṃsam asthi lohitaṃ caṇḍālam aśuci vā dṛṣṭvā
3.4.206	amedhyāni vā etāni medhyatvāya
3.4.207	na pūrvedyur māṃsam attvā
3.4.208	na pūrvedyur abrahmacaryam upetya
3.4.209	na tad ahaḥ pūrvāhṇe keśaśmaśrū lomanakhāni vāpayen nāvalikhen nāñjyān nābhyañjyān na snāyāt tejaso 'navabhraṃśāya
3.4.210	na grāmyāṇām paśūnāṃ saṃdarśanenāśāntikṛtas saṃsṛjeta
3.4.211	... pātrāṇi kārayet
3.4.212	tapo vai dīkṣā
3.4.213	tapasaivāsya prayunakti
3.4.214	uttaratas tiṣṭhati
3.4.215	tasmin mukhyaṃ mahāvīraṃ prayunakty anvaham itarau
3.4.216	gāyatro vā eteṣām prathamas traiṣṭubho dvitīyo jāgatas tṛtīyaḥ
3.4.217	anvaham eva yathāpūrvaṃ chandāṃsi yunakti
3.4.218	śiro vā etad yajñasya yat pravargyaḥ
3.4.219	tasya kapālāni kapālāni keśā vedau dhavitre karṇau dhavitradaṇḍau nāsike rukmau cakṣuṣī sauvarṇo dakṣiṇaṃ rājata uttaraṃ mahāvīrāḥ kaṇṭhā āsyaṃ caruṣṭhālī hanū śaphā aniṣṭubdhī aṣṭhīvantau daṃṣṭrā mayūkhā dantā yad gharme nidadhāti jihvopayāmo rajjvoś ca vaiṇavāni snāvāni puroḍāśo mastiṣkaḥ
3.4.220	yad aṅgārair abhyūhati tan māṃsaṃ keśā vedā ājyaṃ majjā payasī meda ṛco rūpaṃ yajūṃṣi prāṇās sāmāni jyotīṃṣi diśaś śrotram
3.4.221	ete ca vai yajñaś śīrṣaṇvān
3.4.222	śīrṣaṇyo mukhyo bhavati ya evaṃ veda
3.4.223	etad vā etacchiraḥ
3.4.224	nāsmād u ... āhus te bhaga cakṣuṣī tābhyāṃ vipaśya mām abhīti
3.4.225	... tasya sūryacandramāsāv eva cakṣuṣī
3.4.226	... yad etat sāragham madhu tena rūpam anajmi te tena rūpam anagdhi ma iti rūpam evāsyaitan mahimānaṃ vyācaṣṭe
3.4.227	devānāṃ kratubhir devābhyañjanair abhyañje bhagavan nāmāsīty etad vai rudrasya priyaṃ nāmadheyam
3.4.228	priyeṇaivainaṃ nāmadheyena devābhyañjanais samanakti
3.4.229	tasya ta ṛcaś ca yajūṃṣi sāmāni cety ṛco yajūṃṣi sāmānīty evaitad āha
3.4.230	vāg agnā anyac cakṣus sūrye 'nyat sūrye 'nyad agnā anyad agnā anyad agnā anyad iti cakṣuṣī evāsyaitad uddharṣayati
3.4.231	andho hi bhagaḥ
3.4.232	nāsyāndhāḥ prajā jāyante
3.4.233	bhagavān bhūyāsam iti cakṣur evātman dhatte
3.4.234	airo 'si cakṣur asi śrotram asi purandhir nāma vāg asīti śāsty evainam
3.4.235	tasmācchiṣṭāḥ prajā jāyante
3.4.236	yena śatakratur bhāgam upajuhve tena tvopahvaye bhageti rudraṃ vai devā nirabhajan
3.4.237	sa devān āyatayābhiparyāvartata
3.4.238	te devā etena nāmadheyena priyeṇa dhāmnopahvayan yat pravargyaḥ
3.4.239	svenaivainaṃ nāmadheyena priyeṇa dhāmanopahvayate
3.4.240	tad vāṃ narā sanaye daṃsa ugram āviṣkṛṇomi tanyatur na vṛṣṭim
3.4.241	dadhyaṅ ha yan madhv ātharvaṇo vām aśvasya śīrṣṇā sumatim avocat
3.4.242	agnir īśe vāsavyasyāgnir mahas saubhagasya tāny asmabhyaṃ rāsata iti
3.4.243	... agnir vai rudraḥ
3.4.244	sa vāsavyas saubhaga ... devāś ca vā asurāś ca samāvad eva pravargye 'kurvata
3.4.245	yad eva devā akurvata tad asurā akurvata
3.4.246	te devā etān avakāśān apaśyan
3.4.247	tair etasmin yajñe gharme rucite 'vaikṣata
3.4.248	te devā abhavan parāsurā abhavan
3.4.249	yat pravargyam etair avakāśair avekṣate bhavati prajāvān paśumān madhavyo bhavati
3.4.250	daśa prācīr daśa bhāsi dakṣiṇeti diśām avaruddhyai
3.4.251	ko ha tad veda yāvanta ime lokāḥ
3.4.252	sarvān eva lokān etair avakāśair avarunddhe
3.4.253	daśa prācīr daśa bhāsi dakṣiṇā daśa pratīcīr daśa bhāsy udīcīr daśordhvā bhāsi sumanasyamāna iti tejo vai bhāḥ
3.4.254	teja evāsyaitad uddharṣayati
3.4.255	sa naḥ prajāṃ paśūn pāhy ahṛṇīyamāna iti prajāyāḥ paśūnāṃ gopīthāya
3.4.256	prajāvān paśumān bhavati ya evaṃ veda yaḥ pravargyopaniṣadaṃ veda
3.4.257	devā vai mahāvīrād rucitād abibhayus sarvān no 'yaṃ tejasoddhakṣyatīti
3.4.258	te prajāpatim upādhāvan
3.4.259	sa prajāpatir abravīd anyenainam upatiṣṭhata śivo bhaviṣyatīti
3.4.260	... bhūr bhuvas svar iti
3.4.261	... bhuvo 'dhāyīti
3.4.262	... nṛmṇāyi nṛmṇam iti prajā vai nṛmṇā paśavo nṛmṇam
3.4.263	prajābhyaś caivainam etat paśubhyaś ca rudraṃ niravadayate
3.4.264	nidhāyy ovā nidhāyy oveti vai sāmnodgāyati
3.4.265	tenaiva nidhau pratitiṣṭhate
3.4.266	e svar jyotī3r ity asau vā āditya etaj jyotiḥ
3.4.267	tenaivainaṃ samardhayati
3.4.268	etā vā etasya priyās tanvaḥ
3.4.269	tābhir evainaṃ samardhayati
3.4.270	etā vā etasyāniruktās stutayaḥ
3.4.271	tābhir evainam abhiṣṭuvanti
3.4.272	etā vā etasyāniruktās stutayo yat svar jyotiḥ
3.4.273	tābhir evainam abhivyāharanti
3.4.274	etāni vā etasyāniruktāni nāmadheyāni bhuvo nṛmṇo nidhis svar jyotiḥ
3.4.275	tam eva pratyakṣam ṛdhnuvanti
3.4.276	ayaṃ vai loko gārhapatyo 'sā āhavanīyaḥ
3.4.277	yanti vā ete 'smāllokāt
3.4.278	ya etaṃ gārhapatye haviṣkṛtya prāñcam uddhṛtyaitenāhavanīye caranti
3.4.279	ta etam punas saṃsthāpya pracaranti
3.4.280	tvam agne gṛhapata iti gārhapatyam upatiṣṭhate 'sminneva loke pratitiṣṭhati
3.4.281	... eṣa vā apāṃ yonis sayonitvāya
3.4.282	yaṃ kāmayate tejasvī bhūyāsam brahmavarcasī bhūyāsam iti tasyaitam uduhya mādhyandine savane pravargyeṇa careta
3.4.283	tejo vai brahmavarcasaṃ pravargyaḥ
3.4.284	teja eva brahmavarcasam avarunddhe
3.4.285	yadi prayuñjyād ānuṣṭubho 'sīti caturtham piṇḍaṃ kuryāt
3.4.286	vāg vā anuṣṭup
3.4.287	vācam eva yajñamukhe yunakti
3.4.288	dvaidham pātrāṇi kārayet
3.4.289	tāny ā sutyāyās tiṣṭheyur ayātayāmatvāya
3.4.290	āgnīdhre pravṛñjyāt
3.4.291	āgnīdhre rocyeta
3.4.292	āgnīdhre 'dhiśriyeta
3.4.293	āgnīdhrāyatano vā eṣaḥ
3.4.294	etarhi sva evāsmā āyatane rucaṃ dadhāti
3.4.295	auttaravedike juhoti
3.4.296	svargo vai loka auttaravedikaḥ svargasya lokasya samaṣṭyai
3.4.297	etasminn eva prāg avabhṛthāt pātrāṇi saṃcinoti
3.4.298	dakṣiṇata upa hohaty āhavanīyam
3.4.299	pātrāṇi saṃcinoti
3.4.300	pratyag upavapaty āhavanīyam
3.4.301	gūhati pātrāṇy api vā dvīpaṃ hareyuḥ
3.4.302	asau vā ādityo rudro mahāvīraḥ
3.4.303	tejasvī brahmavarcasī manuṣyeṣu bhavati
3.4.304	tad ahargaṇe pravṛñjyāt
3.4.305	... na pravargyasya ... brahmavarcasam avarunddhe vaiśvadeveṣu ... āhṇikaṃ varuṇapraghāseṣv āparāhṇikaṃ mahāhaviṣi paurvāhṇikaṃ śunāsīrya āparāhṇikam
3.4.306	etasminn eva prāg avabhṛthāt pātrāṇi saṃcinoti
3.4.307	dakṣiṇata upa hohaty āhavanīyam
3.4.308	pātrāṇi saṃcinoti
3.4.309	pratyag upavapaty āhavanīyam
3.4.310	gūhati pātrāṇy api vā dvīpaṃ hareyuḥ
3.4.311	asau vā ādityo rudro mahāvīro varcaḥ
3.4.312	brahmavarcasam avarunddhe
3.4.313	tad āhur anavaruddham vā asomayajino brahmavarcasam
3.4.314	sapravargyaṃ jyotiṣṭomaṃ kuryāt
3.4.315	sva eva yonau brahmavarcasaṃ dadhāti
3.4.316	brahmavarcasī bhavati
3.4.317	gāyaty udgātaitāni parisāmāni
3.4.318	pravargyasya vā etāni samṛddhyai gāyati
3.4.319	śārgam bhavati
3.4.320	tad ajyamāne gāyati
3.4.321	tejo vai śārgam
3.4.322	tejasaivainaṃ samardhayati
3.4.323	śukracandre bhavataḥ
3.4.324	te jātarūpayor gāyati
3.4.325	iyaṃ vai śukram asau candram
3.4.326	tābhyām evainaṃ samardhayati
3.4.327	gharmasya tanvau bhavataḥ
3.4.328	te abhīdhyamāne gāyati
3.4.329	svayaiva tanvainaṃ samardhayati
3.4.330	... vratapakṣau bhavataḥ
3.4.331	te adhihriyamāṇe gāyati
3.4.332	rakṣāṃsi vā etarhi sarvaṃ gharmaṃ ca mitoḥ
3.4.333	prāmado vajro vratapakṣau rakṣasām apahatyai
3.4.334	aśvinau vrate bhavataḥ
3.4.335	te hute gāyati
3.4.336	svadayati
3.4.337	upagāyanam evāsyaitat
3.4.338	atho ny evāsmai hnuvate
3.4.339	rājanarauhiṇe bhavataḥ
3.4.340	te puroḍāśayor gāyati
3.4.341	cakṣuṣī vā ete pravargyasya yat sūryācandramasau
3.4.342	cakṣuṣī rājanarauhiṇe
3.4.343	cakṣuṣor eva cakṣur dadhāti
3.4.344	āṅgirasam bhavati
3.4.345	tat parigharmya āropyamāṇe gāyati
3.4.346	aṅgiraso vā itas svargaṃ lokam āyan
3.4.347	ta etena sāmnordhvās svargaṃ lokam āyan
3.4.348	yad āṅgirasam bhavaty ārūḍhavat sa svargo lokas svargasya lokasya samaṣṭyai
3.4.349	tad āhur ṛṅmayo yajurmayas sāmamayo gharma iti yasyaiṣa pravṛjyamānaḥ pravargyaḥ
3.4.350	pravṛñjanti sarvam evainaṃ savīryaṃ sayoniṃ satanūm ṛddhyai
3.4.351	sa ṛddhiṃ yajamāna ārcchati
3.4.352	āyuṣā vā eṣa vīryeṇa ṛdhyate
3.4.353	yasya mahāvīro bhidyate ya ṛte cid abhiśriṣa iti karmaṇyayā mṛdā dṛḍhīkaraṇena vāśreṣavatābhiśriṣyet
3.4.354	... yasya mahāvīraḥ pravṛjyamānas skandet
3.4.355	prākāruko yajamānas syāt
3.4.356	askān dyauḥ pṛthivīm iti dvābhyāṃ juhuyād anabhihomāya
3.4.357	sarvam āyur eti
3.4.358	saiva tatra prāyaścittiḥ
3.4.359	apa vā etasya vaidyutaḥ pravargyaḥ krandate yasya mahāvīre pravṛjyamāne stanayati
3.4.360	sā śug yajamānam ṛcchati
3.4.361	yad akrando 'krandad agnir iti dvābhyāṃ juhuyāt
3.4.362	agnir vai krandaḥ
3.4.363	svenaivainam bhāgadheyena śamayati
3.4.364	sarvam āyur eti
3.4.365	saiva tatra prāyaścittiḥ
3.4.366	vajreṇa vā etasya pravargyo 'bhihanyate yasya mahāvīre pravṛjyamāne varṣati
3.4.367	sa pramāyuko yajamāno bhavati
3.4.368	parjanyāya pragāyatedaṃ vacaḥ parjanyāyeti dvābhyāṃ juhuyāt
3.4.369	āpo vai parjanyaḥ
3.4.370	svenaivainam bhāgadheyena śamayati
3.4.371	sarvam āyur eti
3.4.372	saiva tatra prāyaścittiḥ
3.4.373	tamo vā etasya yajñaṃ yuvate yasya mahāvīre pravṛjyamāne sūryo 'stam eti
3.4.374	sa ārtiṃ yajamāna ārcchati
3.4.375	ud u tyaṃ jātavedasaṃ citraṃ devānām udagād iti dvābhyāṃ juhuyāt
3.4.376	asau vā ādityo rudro mahāvīraḥ
3.4.377	svenaivainam bhāgadheyena śamayati
3.4.378	sarvam āyur eti
3.4.379	saiva tatra prāyaścittiḥ
3.4.380	... saiva tatra prāyaścittiḥ
3.4.381	rudro vā etasya paśūn abhimanyate yasya mahāvīre pravṛjyamāne gharmadhuṅ niṣīdati
3.4.382	... yasmād bhīṣā niṣīdasi tato no abhayaṃ kṛdhi abhayaṃ naḥ paśubhyo namo rudrāya mīḍhuṣa iti dvābhyāṃ juhuyāt
3.4.383	agnir vai rudraḥ
3.4.384	svenaivainam bhāgadheyena praśata śamayati
3.4.385	sarvam āyur eti
3.4.386	saiva tatra prāyaścittiḥ
3.4.387	mṛtyur vā etasya prajā abhimanyate yasya mahāvīre pravṛjyamāne vayāṃsi śvāpadāni vāpidhāvante
3.4.388	asṛṅmukhaḥ vi gā iveti dvābhyāṃ juhuyāt
3.4.389	mṛtyur vai yamaḥ
3.4.390	svenaivainam bhāgadheyena praśata śamayati
3.4.391	... ātmano 'hiṃsāyai
3.4.392	... pravargyeṇa pracariṣyan dīkṣitasya
3.4.393	... pravargyaṃ saṃbharati
3.4.394	ajine saṃbharati
3.4.395	agnir vā saṃbharati
3.4.396	śarkarābhir dhṛtyā armyaiḥ kapālaiḥ ... audumbarāsandī bhavati
3.4.397	ūrdhva udumbara ūrjaivaināṃ dādhāra
3.4.398	mauñjāvivānā bhavati
3.4.399	ūrg vai muñjāḥ / ūrjaivaināṃ dādhāra
3.4.400	prādeśamātrapādā bhavati
3.4.401	etāvaddhīme
3.4.402	vi prāṇāḥ
3.4.403	... ainān dādhāra
3.4.404	kṛṣṇājinam āstṛṇāti
3.4.405	kṛṣṇājinena pracchādayati
3.4.406	brahma vā etad rūpaṃ yat kṛṣṇājinam
3.4.407	brahmaṇaivaināṃ dādhāra
3.4.408	prāg udag gārhapatyāt kharaṃ karoti
3.4.409	udañcau parau kharau karoti
3.4.410	ayaṃ vai loko gārhapatyo 'sā āhavanīyaḥ
3.4.411	gārhapatye hutaṃ svargaṃ lokaṃ gamayati
3.4.412	... tad bahiṣṭāt ... dvārāṇy apidhāya pravargyeṇa pracarati
3.4.413	... pāpavasīyasasya vyāvṛtyai
3.4.414	... asau vā ādityo rudro mahāvīraḥ
