#Text:Hastavālaprakaraṇavṛtti
#Data entry:Members of the Digital Sanskrit Buddhist Canon Input Project
#Edition:Bhagchandra Jain: Hastabalapranavrtti. Nagpur : Aloka Prakashan, 1971.



mañjuśrīye jñānasattvāya
namaḥ trailokye vyavahāramātre sati paramarthābhimānāt tattvārthānavagāhibhiḥ sattvair vastusvabhāvavivekadvāreṇāviparyayajñānasaṃprāptaye śāstraracaneyaṃ //
rajjau sarpamanaskāro rajjuṃ dṛṣṭvā nirarthakaḥ /
tadaṃśān vīkṣya tatrāpi bhrāntā buddhirahāviva // 1 //
sarvāṇyāśritavastūni svarupe suvicarite /
āśritānyanyato yāvat saṃvṛtijñānagocaraḥ // 2 //
niraṃśānāmacintyatvadaṇtyo 'pyavastunā samaḥ /
bhrāntamatramataḥ prājñair na cintyaṃ paramārthataḥ // 2 //
bhrāntaṃ tadapya samyaktvad yathā bhanaṃ tathāsti na /
anarthakaṃ bhāsamānaṃ tatsadṛśātmakaṃ bhavet // 4//
sarvamevāśritaṃ yena vidyate sūksmabuddhinā /
tyajet sa buddhiman suṣthurāgādyahibhayaṃ yathā // 5 //
laukikārthavicareṣu lokasiddhimanuvrajet /
kleśan sarvasaṃtyaktumana yateta paramārthataḥ // 6 //
